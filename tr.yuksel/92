Andolsun bürüdüğü zaman geceye,
Ortaya çıktığı zaman gündüze,
Erkeği ve dişiyi yaratana andolsun ki,
İşleriniz çeşit çeşittir.
Kim verir ve erdemli davranır,
Ve iyiyi, güzeli doğrularsa,
Ona iyice kolaylaştırırız.
Fakat, kim cimrilik edip zenginlik taslar,
Ve iyiyi, güzeli yalanlarsa,
Onu da zora yöneltiriz.
Düştüğü vakit kurtaramaz parası/malı onu.
Doğruya biz iletiriz;
Sonu da ilki de biz kontrol ederiz.
Ben sizi alevli bir ateşe karşı uyardım.
Oraya talihsiz olandan başkası girmez.
O ki yalanladı ve sırtını döndü.
Erdemli ise ondan uzak tutulacaktır.
O ki malını vererek temizlenir;
Hiç kimseden de buna karşılık bir iyilik beklemez.
Sadece En Yüce olan Rabbinin rızasını gözetir.
Kendisi de yakında mutlu olacaktır.
