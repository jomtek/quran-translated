(زمین و آسمان کی ساری کائنات کو) کھڑکھڑا دینے والا شدید جھٹکا اور کڑک،
وہ (ہر شے کو) کھڑ کھڑا دینے والا شدید جھٹکا اور کڑک کیا ہے،
اور آپ کیا سمجھے ہیں کہ (ہر شے کو) کھڑ کھڑا دینے والے شدید جھٹکے اور کڑک سے مراد کیا ہے،
(اس سے مراد) وہ یومِ قیامت ہے جس دن (سارے) لوگ بکھرے ہوئے پروانوں کی طرح ہو جائیں گے،
اور پہاڑ رنگ برنگ دھنکی ہوئی اُون کی طرح ہو جائیں گے،
پس وہ شخص کہ جس (کے اعمال) کے پلڑے بھاری ہوں گے،
تو وہ خوش گوار عیش و مسرت میں ہوگا،
اور جس شخص کے (اعمال کے) پلڑے ہلکے ہوں گے،
تو اس کا ٹھکانا ہاویہ (جہنم کا گڑھا) ہوگا،
اور آپ کیا سمجھے ہیں کہ ہاویہ کیا ہے،
(وہ جہنم کی) سخت دہکتی آگ (کا انتہائی گہرا گڑھا) ہے،
