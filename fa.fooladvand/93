سوگند به روشنايى روز،
سوگند به شب چون آرام گيرد،
[كه‌] پروردگارت تو را وانگذاشته، و دشمن نداشته است.
و قطعاً آخرت براى تو از دنيا نيكوتر خواهد بود.
و بزودى پروردگارت تو را عطا خواهد داد، تا خرسند گردى.
مگر نه تو را يتيم يافت، پس پناه داد؟
و تو را سرگشته يافت، پس هدايت كرد؟
و تو را تنگدست يافت و بى‌نياز گردانيد؟
و اما [تو نيز به پاس نعمت ما] يتيم را ميازار،
و گدا را مران،
و از نعمت پروردگار خويش [با مردم‌] سخن گوى.
