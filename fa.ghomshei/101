قارعه.
قارعه چیست؟ (همان روز وحشت و اضطراب مرگ و قیامت است که دلهای خلایق را از ترس در هم کوبد).
و چگونه حالت آن روز هولناک را تصور توانی کرد؟
در آن روز سخت، مردم مانند ملخ هر سو پراکنده شوند.
و کوهها همچون پشم زده شده متلاشی گردد.
پس عمل هر کس را در میزان حق وزنی باشد،
او در بهشت به آسایش و زندگانی خوش خواهد بود.
و عمل هر کس بی قدر و سبک وزن باشد،
جایگاهش در قعر هاویه (جهنم) است.
و چگونه سختی هاویه را تصور توانی کرد؟
هاویه همان آتش سخت سوزنده و گدازنده است.
