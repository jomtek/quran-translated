Kad se dogodi događaj
Neće biti poricanja događanja njegovog,
Ponižavajući, uzdižući;
Kad se zatrese Zemlja potresom,
I smrve brda drobljenjem,
I budu prašina rasuta,
I budete vrste tri:
Pa drugovi desne strane - šta su drugovi desne strane?
I drugovi lijeve strane - šta su drugovi lijeve strane?
I prednjaci, prednjaci:
Takvi će biti približeni,
U bašče uživanja,
Mnoštvo od prvih,
A malo od posljednjih,
Na sofama (ukrasom) obloženim,
Naslonjeni na njima, naspramni,
Obilaziće oko njih mladići vječni,
S peharima i ibricima i čašom s izvorišta,
Neće dobiti glavobolju od njega, niti se zamoriti,
I voćem od kojeg će birati,
I mesom ptičjim od čega zažele,
I hurije lijepih krupnih očiju,
Kao primjerci bisera skrivenog -
Plaća za ono šta su radili.
Neće čuti u njemu besmislicu, niti griješnost,
Izuzev govora: "Selam! Selam!"
A drugovi desne strane - šta su drugovi desne strane?
U lotosovom drveću bez bodlji,
I bananama nanizanim,
I hladu rasprostrtom,
I vodi tekućoj,
I voću mnogobrojnom -
Nije odsječeno, niti zabranjeno -
I posteljama uzdignutim.
Uistinu! Mi smo ih stvorili stvaranjem,
I učinili ih djevicama,
Umilnim vršnjakinjama,
Drugovima desne strane,
Mnoštvu od prvih,
I mnoštvu od posljednjih.
A drugovi lijeve strane - šta su drugovi lijeve strane?
U pržećem vjetru i vrijućoj vodi će biti,
I sjenci crnog dima,
Ni hladnoj, ni oplemenjujućoj.
Uistinu, oni su prije toga bili raskošnici,
I ustrajali na prekršaju strašnom,
I govorili: "Hoćemo li kad pomremo i budemo prah i kosti, uistinu mi biti podignuti?
Ili očevi naši raniji?"
Reci: "Uistinu, raniji i kasniji."
Doista će biti sakupljeni za određeno vrijeme Dana poznatog,
Zatim ćete uistinu vi, o zabludjeli poricatelji,
Sigurno jesti od drveta zekkuma,
Pa ćete njime trbuhe puniti,
Te piti na njega vrijuću vodu,
Ta pit ćete pijenjem žedne kamile.
Ovo će biti ugošćenje njihovo na Dan sudnji.
Mi smo stvorili vas, pa zašto ne povjerujete?
Pa jeste li vidjeli šta izbacujete?
Da li vi to stvarate, ili smo Mi Stvoritelji?
Mi smo odredili među vama smrt, i nećemo Mi biti preteknuti,
Da izmijenimo likove vaše i oblikujemo vas u ono šta ne znate,
A doista znate nastanak prvi. Pa zašto se ne poučite?
Pa vidite li šta sijete?
Da li vi dajete da to uzraste, ili smo Mi Uzgajatelji?
Da hoćemo, sigurno bismo ga učiniti kršom, tad biste se počeli čuditi:
"Uistinu, mi smo oglobljeni!
Naprotiv, mi smo lišeni."
Pa vidite li vodu koju pijete?
Da li je vi spuštate iz oblaka, ili smo Mi Spuštaoci?
Da hoćemo, učinili bismo je slanom; pa zašto ne zahvaljujete?
Pa vidite li vatru koju palite?
Da li vi stvarate drvo njeno, ili smo Mi Stvoritelji?
Mi smo je učinili podsjetnikom i korišću za stanovnike divljine.
Zato slavi ime Gospodara svog Veličanstvenog!
Pa ne! Kunem se položajima zvijezda,
A uistinu je to zakletva - kad biste znali - velika,
Uistinu, on je Kur'an plemeniti,
U Knjizi skrivenoj;
Koju ne dotiču, izuzev očišćeni,
Objava od Gospodara svjetova.
Pa da li vi ovaj hadis prezirete,
I postupate (tako) da vi opskrbu svoju poričete?
Pa zašto ne - kad stigne grlu -
I vi tad budete gledali,
A Mi smo mu bliže od vas, ali ne vidite,
Pa zašto ne - ako niste dužni (polagati račun) -
Vratite nju, ako ste iskreni?
Pa, ako bude od približenih,
Onda je rewh i miomiris, i Džennet zadovoljstva.
A ako bude od drugova desne strane,
Tad: "Selam tebi" od drugova desne strane.
A ako bude od poricatelja zabludjelih,
Tad je ugošćenje od vrijuće vode,
I prženje džehimom.
Uistinu! Ovo je ta Istina sigurna.
Zato slavi ime Gospodara svog Veličanstvenog!
