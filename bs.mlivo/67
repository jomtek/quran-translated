Blagoslovljen neka je Onaj u ruci čijoj je vlast - a On nad svakom stvari ima moć -
Koji je stvorio smrt i život, da vas iskuša koji je od vas bolji djelom. A On je Moćni, Oprosnik -
Koji je stvorio sedam nebesa slojevito. Ne vidiš u stvaranju Milostivog nikakvog nesklada. Pa povrati pogled, da li vidiš ikakve napukline?
Ponovo vrati pogled drugi put, povratiće ti se pogled oslabljen i biće on pomućen.
I zaista smo ukrasili nebo najbliže svjetiljkama i učinili ih projektilima za šejtane, a pripremili smo im kaznu seira.
A imaće oni koji ne vjeruju u Gospodara svog, kaznu Džehennema, a loše je dolazište!
Kad budu bačeni u njega, ćut će ga, hroptaće i on će vriti.
Skoro da prsne od srdžbe. Kad god se u njega baci skupina, upitaće ih čuvari njegovi: "Zar vam nije dolazio opominjač?"
Reći će: "Svakako; diosta nam je dolazio opominjač, pa smo porekli i rekli: 'Nije Allah objavio ništa, vi ste samo u zabludi velikoj!"
I reći će: "Da smo slušali ili shvatali, ne bismo bili među stanovnicima seira."
Tad će priznati grijeh svoj. Pa daleko bili stanovnici seira.
Uistinu! Oni koji se boje Gospodara svog nevidljivo, imaće oni oprost i nagradu veliku.
I tajili vi govor vaš ili ga razglašavali, uistinu, On je Znalac onog šta je u grudima.
Zar ne zna Onaj koji je stvorio? A On je Fini, Obaviješteni.
On je Taj koji vam je Zemlju učinio podložnom, pa hodajte predjelima njenim i jedite od opskrbe Njegove, a na Njemu je proživljenje.
Jeste li sigurni od Onog ko je u nebu, da neće dati da vas proguta zemlja, tad kad se ona zatalasa?
Ili ste sigurni od Onog ko je u nebu, da ne pošalje na vas oluju? Pa saznaćete kakva je opomena Moja!
I zaista su poricali oni koji su bili prije njih, pa kakvo je bilo odbijanje Moje!
Zar ne vide ptice iznad sebe - šire krila i skupljaju ih? Drži ih jedino Milostivi. Uistinu, On je svake stvari Vidilac.
Ili, ko je taj ko je vojska vaša, da vam pomogne mimo Milostivog? Nevjernici su samo u iluziji.
Ili, ko je taj ko će vas opskrbiti, ako zadrži opskrbu Svoju? Naprotiv, ustrajavaju u prevršivanju i izbjegavanju.
Pa da li je ko ide ničice na licu svom upućeniji, ili ko ide pravo na putu pravom?
Reci: "On je Taj koji vas je stvorio, i načinio vam sluh i vidove i srca. Malo što zahvaljujete."
Reci: "On je Taj koji vas je umnožio na Zemlji, a Njemu ćete biti sabrani."
I govore: "Kad će ta prijetnja, ako istinu govorite?"
Reci: "Znanje je jedino kod Allaha, a ja sam samo opominjač jasni."
Pa pošto ga ugledaju blizu, rastužiće se lica onih koji ne vjeruju, i biće rečeno: "Ovo je to šta ste prizivali."
Reci: "Vidite li? Ako uništi Allah mene i onog ko je sa mnom, ili nam se smiluje - pa ko će zaštititi nevjernike od kazne bolne?"
Reci: "On je Milostivi. U Njega vjerujemo i u Njega se pouzdavamo. Pa saznaćete ko je taj ko je u zabludi očitoj."
Reci: "Vidite li? Ako voda vaša osvane porinuta, pa ko će vam donijeti vodu tekuću?"
