Alif. Lam. Ra. To su znaci Kitaba i Kur'ana jasnog!
Često će voljeti oni koji ne vjeruju, da su muslimani.
Ostavi ih da jedu i uživaju i neka ih zavara nada. Pa saznaće!
I nismo uništili nijedan grad, a da mu Knjiga nije bila poznata.
Neće preteći nijedna umma rok svoj, i neće zadržati.
I govore: "O ti kojem se objavljuje Zikr, uistinu si ti luđak!
Zašto nam ne dovedeš meleke, ako si od iskrenih?"
Ne spuštamo meleke, izuzev s Istinom, a oni tad ne bi bili oni kojima se odlaže.
Uistinu! Mi, Mi objavljujemo Zikr, i uistinu!, Mi smo njegovi čuvari.
I doista, slali smo prije tebe (poslanike) među stranke ranijih (naroda).
I nije im došao nijedan poslanik, a da se nisu njime ismijavali.
Tako tome činimo put u srca prestupnika.
Ne vjeruju u njega, a već je prošao sunnet ranijih.
I da im otvorimo kapiju neba, pa da stalno kroz nju uzlaze,
Sigurno bi rekli: "Samo su opijeni vidovi naši. Naprotiv, mi smo ljudi opčinjeni."
I doista, načinili smo u nebu galaksije i uljepšali ih za posmatrače.
I čuvamo ga od svakog šejtana prokletog,
Izuzev ko ukrade ono šta se čuje - tad ga slijedi svjetlica očita.
I Zemlju - prostrli smo je i razbacali po njoj stabilne planine, i dali da na njoj izraste od svake stvari odmjereno.
I načinili smo u njoj sredstva za život vama i onom kome niste opskrbitelji.
I nema niti jedne stvari, a da kod Nas nisu riznice njene, a spuštamo je samo s mjerom poznatom.
I šaljemo vjetrove oplođavajuće, pa spuštamo s neba vodu, te vas njome napajamo, a niste vi njeni rizničari.
A uistinu! Mi, Mi oživljavamo i usmrćujemo i Mi smo Nasljednici.
I doista znamo prethodnike vaše, i doista znamo one koji slijede.
A uistinu, Gospodar tvoj, On će ih sakupiti. Uistinu! On je Mudri, Znalac.
I doista, stvorili smo čovjeka od gline zvečeće, od blata oblikovanog,
A džinna - stvorili smo ga ranije od vatre vrele.
I kad reče Gospodar tvoj melecima: "Uistinu! Ja sam Taj koji će stvoriti smrtnika od zvečeće ilovače, od blata oblikovanog.
Pa kad ga sredim i udahnem u njega od Duha Svog, tad mu padnite ničice."
Pa su pali na sedždu meleci, svaki od njih, zajedno,
Izuzev Iblisa; odbio je da bude sa onima koji padaju na sedždu.
(Allah) reče: "O Iblisu! Šta ti je, zar nećeš biti sa onima koji padaju na sedždu?"
Reče: "Neću da činim sedždu smrtniku kojeg si stvorio od zvečeće ilovače, od blata oblikovanog."
(Allah) reče: "Onda izlazi iz njega, pa uistinu, ti si proklet,
I uistinu, na tebi će biti prokletstvo do Dana sudnjeg."
Reče: "Gospodaru moj! Ta odloži mi do Dana kad će (mrtvi) biti podignuti."
(Allah) reče: "Pa uistinu, ti si od onih kojima se odlaže,
Do Dana, wakta poznatog."
Reče: "Gospodaru moj! Zato što si me zaveo, sigurno ću im (zlo) učiniti lijepim na Zemlji i sigurno ću ih sve zavesti,
Izuzev robova Tvojih - od njih odanih."
(Allah) reče: "Ovo je put zbog Mene ispravan!
Uistinu, robovi Moji - nemaš ti nad njima vlast, izuzev ko te slijedi od zalutalih."
A uistinu, Džehennem je obećano mjesto njih svih:
Ima on sedam kapija, svaka od tih kapija ima dio odijeljen.
Uistinu, bogobojazni će biti u baščama i (među) izvorima:
"Uđite u njih sa selamom, sigurni."
I istrgnućemo šta je u grudima njihovim od zlobe, (kao) braća će biti na sofama, naspramni.
Neće ih u njima dotaći umor, i neće oni iz njih biti izvedeni.
Obavijesti robove Moje da sam Ja, Ja Oprosnik, Milosrdni,
I da je Moja kazna - to kazna bolna.
I obavijesti ih o gostima Ibrahimovim,
Kad mu uđoše, pa rekoše: "Selam!" reče: "Uistinu, mi vas se plašimo."
rekoše: "Ne boj se! Uistinu, mi ćemo te obradovati dječakom, znalcem."
(Ibrahim) reče: "Zar ćete me obradovati kad me je pritiskla starost? Pa čime ćete me obradovati?"
Rekoše: "Obradovaćemo te Istinom, zato ne budi od očajnih."
Reče: "A ko gubi nadu u milost Gospodara svog, osim zalutalih?"
Reče: "Pa šta je posao vaš, o izaslanici?"
(Meleci) rekoše: "Uistinu, mi smo poslani narodu prestupnika,
Izuzev porodice Lutove. Uistinu, Mi ćemo ih sve spasiti,
Osim žene njegove; odredili smo da ona uistinu bude od izostalih."
Pa pošto izaslanici dođoše porodici Lutovoj,
Reče: "Uistinu, vi ste ljudi neznani."
Rekoše: "Naprotiv, došli smo ti s onim u što sumnjaju,
A donijeli smo ti Istinu, i uistinu, mi istinu govorimo.
Zato otputuj s porodicom svojom u dijelu noći, i slijedi pozadine njihove, i nek se niko od vas ne okreće, i idite kamo vam se naređuje."
I javili smo mu tu stvar, da će korijen takvih biti odsječen u zoru.
I dođoše stanovnici grada, radujući se.
(Lut) reče: "Uistinu, ovo su moji gosti, zato me ne sramotite,
I bojte se Allaha, i ne ponižavajte me!"
Rekoše: "Zar ti nismo zabranili svjetove?"
Reče: "Evo kćeri mojih, ako ste izvršitelji."
Tako mi života tvog, uistinu su oni u opijenosti svojoj lutali.
Pa ih pogodi krik dok se Sunce rađalo,
Te učinismo visoko njegovo niskim njegovim, i sasusmo na njih kamenje od gline otvrdnute.
Uistinu! U tome su znaci za one koji čitaju biljege,
I uistinu! Oni su uz put postojeći:
Uistinu! U tome je znak za vjernike.
A doista su stanovnici Ejke bili zalimi:
Zato smo im se osvetili; a uistinu, njih dvoje su na drumu vidljivom.
I doista su stanovnici Hidžra poricali izaslanike,
A dali smo im znakove Naše, pa su od njih bili odvraćeni.
I klesali su iz brda kuće sigurni,
Pa ih je pogodio krik jutrom,
Te im nije koristilo ono što su stekli.
I stvorili smo nebesa i Zemlju i ono što je između njih samo s Istinom; a uistinu, Čas dolazi, zato praštaj oprostom lijepim.
Uistinu! Gospodar tvoj, On je Tvorac, Znalac.
I doista smo ti dali sedam (ajeta) ponavljajućih, i Kur'an veličanstveni.
Ne upravljaj oči svoje onome što smo dali da uživaju parovi između njih, i ne žali za njima, i spusti krilo svoje vjernicima,
I reci: "Uistinu! Ja, ja sam opominjač jasan."
Kao što smo objavili djeliteljima,
Koji su Kur'an učinili odlomcima:
Pa tako mi Gospodara tvog, sigurno ćemo ih sve pitati,
O onom šta su radili.
Zato iznesi šta ti se naređuje i kloni se mušrika.
Uistinu! Mi smo ti dovoljni protiv podrugljivaca,
Koji uz Allaha stavljaju boga drugog, pa saznaće.
I doista znamo da ti tišti grudi tvoje ono šta govore.
Zato slavi sa hvalom Gospodara svog, i budi od onih koji padaju na sedždu,
I obožavaj Gospodara svog, dok ti nije došlo zagarantovano.
