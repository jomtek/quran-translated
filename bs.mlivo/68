Nun. Tako mi pera i onog što pišu!
Ti nisi milošću Gospodara svoga lud.
A uistinu, ti ćeš imati nagradu neprekidnu,
I uistinu, ti si naravi uzvišene, divne.
Pa vidjećeš (Muhammede) i vidjeće,
Koji je od vas zaluđen.
Doista, Gospodar tvoj - On je Najbolji znalac onog ko je zalutao s puta Njegovog i On je Najbolji znalac upućenih.
Zato ne slušaj poricatelje -
Voljeli bi da popustiš, pa bi popustili -
I ne slušaj svakog zakletnika prezrenog,
Klevetnika, koji hoda s potvorom,
Sprečavatelja dobrog, prestupnika, grješnika,
Nasilnika, sem toga kopileta,
Jer je imalac bogatstva i sinova.
Kad mu se uče ajeti Naši, rekne: "Priče ranijih!"
Obilježićemo ga na surli!
Uistinu! Mi smo ih iskušavali kao što smo iskušavali vlasnike bašče, kad su se zakleli da će je sigurno ujutro obrati:
A ne zatražiše izuzeće,
Pa je obiđe taifun od Gospodara tvog - a oni su bili usnuli -
Pa osvanu kao posječena.
Tad su se jutrom dozivali:
"Poranite na nasad svoj, ako ste berači."
Pa su otišli i oni su šaputali:
"Neće vam danas u nju nikako ući siromah",
I poraniše za sprječavanje kadri.
Pa pošto je vidješe, rekoše: "Doista, mi smo zalutali.
Naprotiv! Mi smo lišeni!"
Reče srednji njihov: "Zar vam nisam rekao zašto ne slavite?"
Rekoše: "Slava Gospodaru našem, uistinu, mi smo bili zalimi."
Pa oni priđoše jedan drugom, koreći se.
Rekoše: "O teško nama! Uistinu, mi smo bili oni koji prevršuju.
Možda će Gospodar naš da nam zamijeni bolju od ove. Uistinu, mi Gospodaru svom žudimo."
Takva je kazna. A doista je kazna Ahireta veća - kad bi znali!
Uistinu, bogobojazni će imati kod Gospodara svog bašče zadovoljstva.
Pa hoćemo li tretirati muslimane kao prestupnike?
[ta vam je? Kako prosuđujete?
Ili, imate li vi knjigu u kojoj učite,
Da ćete vi uistinu imati u njoj šta odaberete?
Ili, imate li vi zakletve od Nas dalekosežne - do Dana kijameta, da ćete uistinu imati vi šta dosudite?
Pitaj ih, koji od njih je tome jamac!
Ili imaju oni ortake? Pa neka dovedu ortake svoje, ako istinu govore.
Na Dan kad se otkrije potkoljenica, i pozovu na sedžde - pa ne mognu,
Oboreni biće pogledi njihovi, prekriće ih poniženje; a doista su oni bili pozivani na sedžde i bili su oni zdravi.
Pa ostavi Mene i onog ko poriče ovaj hadis Približavaćemo ih postepeno, odakle ne znaju.
I pustiću im, uistinu, spletka Moja je jaka.
Zar njih pitaš za nagradu? - pa su oni globom opterećeni!
Ili je kod njih nevidljivo, pa oni pišu?
Pa strpi se radi presude Gospodara tvog, i ne budi kao saputnik (velike) ribe, kad je povikao, a on je bio očajan.
I da ga nije stigla blagodat od Gospodara njegovog, doista bi bio izbačen na pusto mjesto i on bi bio prekoren.
Pa ga je odabrao Gospodar njegov te ga učinio (jednim) od pravednih.
I gotovo da oni koji ne vjeruju učine pogledima svojim da ti poklizneš pošto su čuli Opomenu, i govore: "Doista je on luđak."
A on je samo Opomena svjetovima.
