Slavi ime Gospodara svog Svevišnjeg,
Koji stvara, pa usklađuje,
I Koji odmjerava, pa upućuje,
I Koji izvodi pašnjak,
Pa ga učini otpadom tamnozelnim.
Poučićemo te učenju, pa nećeš zaboraviti,
Izuzev šta htjedne Allah. Uistinu! On zna otkriveno i šta je skriveno.
A olakšaćemo ti za lahkoću,
Zato opominji, ako koristila opomena.
Opomenuće se ko se boji,
A izbjegava je najnesrećniji,
Koji će se pržiti vatrom velikom;
Potom neće u njoj umrijeti, niti živjeti.
Zaista će uspjeti ko se očisti,
I sjeti imena Gospodara svog, pa salat obavi.
Naprotiv, više volite život Dunjaa,
A Ahiret je bolji i trajniji.
Uistinu! Ovo je u listovima ranijim,
Listovima Ibrahimovim i Musaovim.
