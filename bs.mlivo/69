Istinitost!
Šta je istinitost?
I šta znaš ti šta je istinitost!
Poricao je Semud i Ad udar.
Pa što se tiče Semuda, pa uništeni su tagijetom,
A što se tiče Ada, pa uništeni su vjetrom žestokim, silovitim,
Nametnuo ga je na njih sedam noći i osam dana uzastopno, pa si vidio ljude u njemu oborene, kao da su oni debla datulina prazna.
Pa da li vidiš od njih ikakav ostatak?
I došao je faraon i onaj ko je bio prije njega, i Mu'tefikat sa greškom.
Pa nisu poslušali poslanika Gospodara svog, pa ih je dograbio grabljenjem žestokim.
Uistinu, Mi smo - pošto je porasla voda - nosili vas u lađi,
Da bismo vam to učinili podsjećanjem i (da) to zadrži uho koje pamti.
Pa kad se puhne u sur, puhanjem jednim:
I ponese se Zemlja i planine, pa se zdrobe drobljenjem jednim,
Tad, Tog dana, dogodiće se događaj,
I raspuknuće nebo, pa će ono Tog dana krhko biti:
I meleci će na krajevima njegovim biti, a nosiće Arš Gospodara tvoga nad njima Tog dana osmerica.
Tog dana bićete izloženi; neće se sakriti vaša tajna.
Pa kome se da knjiga njegova u desnicu njegovu, tad će reći: "Evo vam, čitajte knjigu moju!
Uistinu, ja sam znao da ću ja sresti obračun svoj."
Pa on će biti u životu zadovoljstva,
U Džennetu visokom,
Plodovi njegovi biće blizu.
"Jedite i pijte prijatno, zbog onog što ste činili u danima prošlim."
A kome se da knjiga njegova u ljevicu njegovu, tad će reći: "O da mi nije data knjiga moja,
I da nisam saznao šta je obračun moj!
O da je ona bila kraj,
Nije mi koristilo bogatstvo moje,
Propala je moć moja."
"Ščepajte ga, pa ga okujte,
Zatim džehimom pržite ga,
Potom (stavite) u lanac čija je dužina sedamdeset lakata, pa ga uvežite."
Uistinu, on nije vjerovao u Allaha Veličanstvenog,
Niti podsticao hranjenju siromaha.
Zato on Danas ovdje nema prisnog prijatelja,
Niti hrane, izuzev od splačina,
Ješće je samo oni koji su činili greške!
Pa ne! Kunem se onim što vidite,
I onim što ne vidite,
Uistinu je on govor Poslanika plemenitog,
I nije on govor pjesnika; malo što vjerujete!
Niti je govor proroka, malo čega se sjećate!
Objava je od Gospodara svjetova.
A da je slagao na Nas neke riječi,
Doista bismo ga zgrabili za desnicu,
Potom doista presjekli njegovu aortu,
Pa ne biste bili njegovi branitelji, nijedan od vas.
I uistinu, on je bogobojaznima Opomena,
A uistinu, Mi znamo da su od vas poricatelji.
I uistinu, on je žalost za nevjernike,
I uistinu, on je Istina sigurna.
Zato slavi ime Gospodara svog, Veličanstvenog!
