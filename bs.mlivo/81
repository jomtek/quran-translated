Kada se Sunce smota,
I kad se zvijezde razlete,
I kad se brda pokrenu,
I kad se steone kamile napuste,
I kad se zvijeri sakupe,
I kad se mora zapale,
I kad se duše spare,
I kad živo zakopana bude upitana,
Zbog kojeg grijeha je ubijena;
I kad se listovi rašire,
I kad nebo bude svučeno,
I kad se džehim raspali,
I kad se Džennet približi:
Znaće duša šta je pripremila.
Pa ne! Kunem se onima koje odstupaju,
Koje se kreću, koje se skrivaju,
I noću, kad odlazi,
I jutrom, kad diše,
Uistinu, to je riječ izaslanika plemenitog,
Posjednika moći, kod Vlasnika Arša cijenjenog,
Slušanog, tamo pouzdanog.
I nije drug vaš lud,
A uistinu, vidio ga je na horizontu jasnom,
I nije on nad nevidljivim škrt,
I nije to govor šejtana prokletog.
Pa kamo idete?
Zaista je on samo Opomena svjetovima,
Za onog od vas ko hoće da ide pravo -
A nećete, izuzev šta hoće Allah, Gospodar svjetova.
