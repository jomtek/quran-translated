O pokriveni!
Ustani pa upozoravaj!
I Gospodara svog tad veličaj!
I odjeću svoju tad očisti!
I prljavštine se tad kloni!
I ne prigovaraj da je mnogo!
I radi Gospodara tvog se tad strpi!
Pa kad se puhne u nakur,
Pa to će tad biti Dan težak,
Za nevjernike lahak neće biti.
Ostavi Mene i kog sam stvorio sam,
I načinio mu imetak ogroman,
I sinove prisutnim (dao),
I olakšao mu lahkoćom:
Ponovo žudi da uvećam!
Nikako! Uistinu, on je ajetima Našim prkosan,
Opteretiću ga (teškim) usponom,
Zaista je on smišljao i računao,
Pa proklet bio kako je odredio,
Ponovo, proklet bio kako je odredio!
Zatim je pogledao,
Onda se namrštio i smrknuo,
Potom se okrenuo i uzoholio,
Pa rekao: "Ovo je samo sihr, prenosi se;
Ovo je samo govor smrtnika."
Bacit ću ga sekaru!
A šta znaš ti šta je Sekar?
Neće poštediti, niti ostaviti,
Palitelj je za smrtnika,
Nad njim je devetnaest.
I učinili smo nadzornicima vatre samo meleke, i broj njihov učinili samo iskušenjem za one koji ne vjeruju: da se uvjere oni kojima je data Knjiga, i onima koji vjeruju poveća vjerovanje; i da ne sumnjaju oni kojima je data Knjiga i vjernici; i da kažu oni u srcima čijim je bolest i nevjernici: "Šta želi Allah ovim primjerom?" Tako zabluđuje Allah koga hoće, a upućuje koga hoće. A zna vojske Gospodara tvoga samo On; i ovo je samo opomena smrtnicima.
Nikako! Tako mi Mjeseca,
I noći kad mine,
I jutra kad zasjaji -
Zaista je on jedan najveći,
Upozorenje smrtnicima,
Onom od vas ko hoće da napreduje ili zaostane.
Svaka duša je onom što je zaslužila - zalog,
Osim drugova zdesna.
U baščama će se raspitivati,
O prestupnicima:
"Šta vas je dovelo u sekar?"
Reći će: "Nismo bili od musallija,
Niti smo hranili siromaha,
I dangubili smo s dangubama,
I poricali Dan sudnji,
Dok nam nije došlo zagarantovano."
Tad im neće koristiti posredovanje posrednika.
Pa šta im je?, od Opomene su odvraćeni,
Kao da su oni magarci preplašeni,
Pobjegli od lava.
Naprotiv, svaki čovjek od njih želi da mu se daju listovi rašireni.
Nikako! Naprotiv! Ne plaše se Ahireta.
Nikako! Zaista je on Pouka,
Pa ko htjedne imaće ga na umu,
A poučit će se samo ako htjedne Allah. On je Vlasnik bogobojaznosti i Vlasnik oprosta.
