Ne! Kunem se gradom ovim,
A ti si slobodan u gradu ovom -
I roditeljem i šta je rodio.
Uistinu, stvorili smo čovjeka (da) bude u trpnji.
Misli li da nema moć nad njim niko?
Govori: "Uništio sam bogatstvo mnogo."
Misli li da ga ne vidi niko?
Zar mu nismo načinili oka dva,
I jezik i usne dvije,
I uputili ga stazama dvjema,
Pa nije pokušao uspon.
A šta znaš ti šta je uspon?
Oslobođenje roba,
Ili hranjenje u danu gladi
Siročeta bliskog,
Ili siromaha u prašini;
Zatim biti od onih koji vjeruju i preporučuju jedni drugima sabr, i preporučuju jedni drugima merhamet.
Takvi će biti drugovi desne strane.
A oni koji ne vjeruju u ajete Naše, oni će biti drugovi lijeve strane,
Nad njima će vatra biti zatvorena.
