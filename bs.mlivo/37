Tako mi u saffove poredanih,
Te onih koji gone ukorom,
Te onih koji recituju Opomenu,
Uistinu! Bog vaš je sigurno Jedini,
Gospodar nebesa i Zemlje i onog između njih, i Gospodar istoka.
Uistinu! Mi smo najniže nebo ukrasili ukrasom - planetama,
I zaštitom od svakog šejtana zadrtog.
Ne čuju Najviši skup, a bivaju gađani sa svake strane,
Prognani, a njihova kazna je trajna.
Izuzev ko otrgne grabljenjem - tad ga slijedi svjetlica prodorna.
Pa upitaj njih: "Da li su oni jače stvorenje ili onaj koga smo stvorili?" Uistinu! Mi smo ih stvorili od ilovače ljepljive.
Naprotiv, zadivio si se, a rugaju se,
I kad se opomenu, ne paze,
A kad znak vide, rugaju se,
I govore: "Ovo je samo sihr očiti!
Hoćemo li kad umremo i budemo prah i kosti, uistinu mi biti podignuti,
Ili očevi naši raniji?"
Reci: "Da, i vi ćete biti poniženi."
Pa to će biti samo povik jedan, tad gle! - oni će gledati,
I reći: "O teško nama! Ovo je Dan sudnji!"
"Ovo je Dan odluke, onaj kojeg ste poricali."
Sakupite one koji su činili zulm i drugare njihove, i ono šta su obožavali,
Mimo Allaha, pa ih povedite na put džehimu,
I zaustavite ih, uistinu, oni će biti pitani.
"Šta vam je, ne pomažete se?"
Naprotiv, oni su Danas pokorni.
I pristupaće oni jedni drugima - raspitivaće se,
Govoriće: "Uistinu, vi ste nam dolazili zdesna."
Reći će: "Naprotiv, niste bili vjernici,
I nismo mi imali nad vama nikakve moći. Naprotiv! Bili ste narod pretjerujućih.
Zato se na nama obistinila Riječ Gospodara našeg: uistinu, mi smo ti koji kušamo.
Tad smo vas zaveli. Uistinu, mi smo bili zalutali."
Pa uistinu, oni će u kazni Tog dana biti sudionici.
Uistinu, Mi ćemo tako postupiti sa prestupnicima.
Uistinu, oni su se - kad im je rečeno: "Nema boga osim Allaha" - uzoholili,
I govorili: "Zar da mi uistinu napustimo bogove naše radi pjesnika ludog?"
Naprotiv, došao je s Istinom i potvrdio izaslanike.
Uistinu, vi ćete kušati kaznu bolnu -
I bićete plaćeni samo kako ste radili -
Izuzev robova Allahovih čistih,
Ti takvi će imati opskrbu poznatu:
Voće; i oni će biti počašćeni,
U baščama uživanja,
Na sofama će naspramni biti,
Obilaziće se oko njih sa čašom izvora,
Bijelog, prijatnog za pijače.
Neće biti u njemu glavobolje, niti će se oni od njega opiti.
A kod njih će biti (hurije) kratkih pogleda, krupnooke,
Kao da su one jaja skrivena.
Tad će pristupati oni jedni drugima, raspitivaće se.
Reći će govornik između njih: "Uistinu, ja sam imao druga,
Govorio je: 'Jesi li uistinu ti od onih koji potvrđuju?
Zar ćemo kad umremo i budemo prah i kosti, uistinu mi polagati račun?"
Reći će: "Da li biste vi pogledali?"
Tad će pogledati pa će ga vidjeti usred džehima.
Reći će: "Tako mi Allaha, zamalo da me upropastiš.
I da nije bilo blagodati Gospodara mog, sigurno bih bio od privedenih."
"Pa zar nećemo mi biti mejjiti,
Izuzev smrti naše ranije, i nećemo mi biti mučeni?"
Uistinu, ovo je to, uspjeh veličanstven.
Za slično ovome, ta neka rade radnici!
Da li je to bolje ugošćenje ili drvo zekkum?
Uistinu, Mi ćemo ga učiniti iskušenjem za zalime.
Uistinu, to drvo izlazi iz dna džehima,
Plod njegov - kao da su to glave šejtana.
Pa uistinu, oni će jesti od njega te puniti njime trbuhe.
Zatim će oni uistinu imati na njega mješavinu ključale vode,
Potom je uistinu povratište njihovo džehimu.
Uistinu, oni su našli očeve svoje zalutale,
Pa oni tragovima njihovim hite.
A doista je prije njih zalutala većina prijašnjih,
I doista smo slali među njih opominjače.
Zato pogledaj kakav je bio kraj opominjanih,
Izuzev robova Allahovih čistih.
A doista Nas je zvao Nuh, pa divni su Oni koji su se odazvali.
I spasili smo njega i porodicu njegovu od žala strašnog,
I učinili potomstvo njegovo - njih preživjelima,
I ostavili nad njim u kasnijim (pokoljenjima):
"Selam Nuhu u svjetovima!"
Uistinu, Mi tako nagrađujemo dobročinitelje!
Uistinu, on je bio od robova Naših vjernika,
Zatim smo potopili druge.
A uistinu, od stranke njegove je Ibrahim.
Kad dođe Gospodaru svom sa srcem zdravim,
Kad reče ocu svom i narodu svom: "Šta to obožavate?
Zar lažne bogove mimo Allaha želite?
Pa šta je vaše mišljenje o Gospodaru svjetova?"
Tad osmotri pogledom zvijezde,
Pa reče: "Uistinu, ja sam bolestan!"
Tad se okrenuše od njega odlazeći.
Pa se prikrade bogovima njihovim, te reče: "Zar ne jedete?,
Šta vam je, ne govorite?"
Pa im se prikrade udarajući desnicom.
Tad mu se približiše, žureći.
Reče: "Zar obožavate ono što klešete,
A Allah je stvorio vas i ono što pravite?"
Rekoše: "Sagradite mu građevinu, pa ga bacite u vatru."
Tad mu zaželiše spletku, pa njih učinismo donjima.
I reče: "Uistinu, ja sam putnik Gospodaru svom, uputiće me.
Gospodaru moj! Daruj mi (potomka) od dobrih."
Pa smo ga obradovali dječakom blagim.
Pa pošto je dostigao s njim (dobu) privređivanja, reče: "O sinčiću moj! Uistinu sam ja u snu vidio da te ja koljem, pa gledaj, šta vidiš?" Reče: "O oče moj! Učini šta ti se naređuje. Naći ćeš me - ako htjedne Allah - (jednim) od strpljivih."
Pa pošto se oba pokoriše, i položi ga na čelo,
I pozvasmo ga: "O Ibrahime!
Već si ispunio snoviđenje. Uistinu, mi tako nagrađujemo dobročinitelje.
Uistinu, ovo je to, kušnja očita."
I iskupismo ga žrtvom golemom,
I ostavismo mu među kasnijima:
"Selam Ibrahimu!"
Tako nagrađujemo dobročinitelje!
Uistinu, on je bio od robova Naših vjernika,
A obradovali smo ga Ishakom, vjerovjesnikom, od pravednih,
I blagoslovili njega i Ishaka; a od potomstva njih dvojice je dobročinitelj i zalim duši svojoj, očiti;
I doista smo obdarili Musaa i Haruna,
I spasili njih dvojicu i narod njihov od žala strašnog,
I pomogli ih, pa su oni bili pobjednici;
I dali smo njima dvojici Knjigu jasnih (stvari),
I uputili ih putem pravim,
I ostavili njima dvojici među kasnijima:
"Selam Musau i Harunu!"
Uistinu, Mi tako nagrađujemo dobročinitelje!
Uistinu, njih dvojica su bili od robova Naših vjernika.
I uistinu, Il'jas je bio od izaslanika.
Kad reče narodu svom: "Zar se ne bojite?
Zar prizivate Ba'la, a ostavljate Najboljeg od stvoritelja,
Allaha, Gospodara vašeg i Gospodara očeva vaših ranijih?"
Pa su ga porekli, pa uistinu će oni biti privedeni,
Izuzev robova Allahovih čistih.
I ostavili smo njemu među kasnijima:
"Selam Il'jasu!"
Uistinu, Mi tako nagrađujemo dobročinitelje!
Uistinu, on je bio od robova Naših vjernika.
I uistinu, Lut je bio od izaslanika.
Kad spasismo njega i porodicu njegovu - sve,
Izuzev starice među izostalima,
Zatim smo uništili druge.
A uistinu, vi prolazite pored njih jutrom,
I noću; pa zar ne shvatate?
I uistinu, Junus je bio od izaslanika;
Kad pobježe k lađi natovarenoj,
Pa je bacio kocku, te bio od odbačenih,
Tad ga je progutala (velika) riba, i on je prijekora vrijedan:
Pa da on nije bio od onih koji slave (Allaha),
Sigurno bi ostao u njenoj utrobi do Dana (kad) će biti podignuti.
Pa smo ga izbacili na pusto mjesto, a on je bio bolestan,
I dali smo da nad njim izraste žbun tikve;
I poslali ga ka stotini hiljada ili više,
Pa su vjerovali, te smo im dali uživanje do izvjesnog vremena.
Zato ih upitaj: "Jesu li Gospodara tvog kćeri, a njihovi sinovi?"
Ili smo stvarali meleke ženskima, a oni svjedoci bili?
Besumnje! Uistinu oni zbog laži svoje govore:
"Rodio je Allah", a uistinu, oni su lažljivci.
Zar je odabrao kćeri nad sinovima?
Šta vam je? Kako sudite?
Pa zar se nećete poučiti?
Ili vi imate dokaz očit?
Pa donesite knjigu svoju, ako istinu govorite!
I uspostavljaju između Njega i džinna srodstvo, a doista džinni znaju da će oni uistinu biti privedeni -
Slavljen neka je Allah od onog šta pripisuju -
Izuzev robova Allahovih čistih.
Pa uistinu, vi i ono šta obožavate,
Niste vi protiv Njega zavodnici,
Izuzev onog koji će biti pržen džehimom.
A nema od nas nijednog, a da njegovo mjesto nije poznato,
I uistinu! Mi, Mi smo poredani,
I uistinu, Mi, Mi smo slavitelji.
A oni su sigurno govorili:
"Da je kod nas Opomena od ranijih,
Sigurno bismo bili robovi Allahovi čisti."
Pa nisu u njega vjerovali, pa saznaće!
A već je prethodila Riječ Naša robovima Našim poslanim.
Uistinu, oni - oni će biti pomognuti,
I uistinu, vojska Naša - oni će biti pobjednici.
Zato se okreni od njih izvjesno vrijeme,
I posmatraj ih, pa vidjeće.
Pa zar kaznu Našu požuruju?
Pa kad se spusti u avliju njihovu, tad će biti zlo jutro upozoravanih.
I okreni se od njih izvjesno vrijeme,
I posmatraj, pa vidjet će!
Slavljen neka je Gospodar tvoj, Gospodar moći, od onog šta pripisuju!
I selam izaslanicima,
I hvala Allahu, Gospodaru svjetova!
