Ne! Kunem se Danom kijameta,
I ne! Kunem se dušom samooptužujućom!
Misli li čovjek da nećemo sastaviti kosti njegove?
Svakako! Kadri smo da uredimo jagodice njegove!
Naprotiv! Želi čovjek da griješi pred sobom,
Pita: "Kad će Dan kijameta?"
Pa kad se ukoči pogled,
I pomrači Mjesec,
I spoji Sunce i Mjesec.
Tog dana reći će čovjek: "Gdje je pribježište?"
Nikako! Nema utočišta!
Gospodaru tvom je Tog dana stanište.
Obavijestit će se čovjek Tog dana šta je unaprijed poslao i (šta) zapostavio.
Štaviše, čovjek će protiv duše svoje dokaz biti,
Makar davao opravdanja svoja.
Ne pokreći njime jezik svoj, da bi ga ubrzao.
Uistinu, na Nama je sastavljanje njegovo i učenje njegovo.
Pa kad ga učimo, slijedi učenje njegovo,
Zatim, uistinu na Nama je objašnjavanje njegovo.
Nikako! Naprotiv! Volite ubrzano,
A ostavljate Ahiret.
Lica će Tog dana biti blistava,
Prema Gospodaru svome gledajući,
I lica će Tog dana biti smrknuta,
Znat će da će im se učiniti nesreća.
Nikako! Kad dospije ključnjačama,
I bude rečeno: "Ko je vrač?"
I znadne da je to rastanak,
I savije potkoljenica uz potkoljenicu,
Gospodaru tvom biće Tog dana sprovođenje!
Pa nije vjerovao, ni salat obavljao,
Nego je poricao i okretao se,
Zatim odlazio porodici svojoj kočoperno.
Teško tebi i teško,
Ponovo, teško tebi i teško!
Misli li čovjek da će se ostaviti besciljnim?
Zar nije bio kap sperme izbačene?
Zatim je bio zakvačak - pa je stvarao, te usavršio,
Pa načinio od njega par - muško i žensko.
Zar nije Taj kadar da oživi mrtve!
