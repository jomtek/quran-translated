Tako mi Gore,
I Knjige napisane -
Na pergamentu razvijenom -
I Kuće posjećivane,
I svoda uzdignutog,
I mora nabujalog,
Uistinu, kazna Gospodara tvog će se zbiti;
Nema tog ko će je odbiti:
Na Dan kad se zaljulja nebo talasanjem,
I pokrenu brda kretanjem!
Pa teško Tog dana poricateljima,
Onima koji se u upuštanju zabavljaju,
Na Dan kad budu gurnuti ka vatri Džehennema, (žestokim) guranjem.
"Ovo je ta vatra koju ste poricali,
Pa je li ovo sihr, ili vi ne vidite?
Pržićete se njome, pa strpili se ili ne strpili, isto vam je. Bićete plaćeni samo za ono što ste radili."
Uistinu, bogobojazni će biti u baščama i uživanju,
Radovaće se u onom šta im je dao Gospodar njihov, a sačuvaće ih Gospodar njihov kazne džehima.
"Jedite i pijte prijatno, zbog onog što ste radili."
Biće naslonjeni na sofama poredanim, a oženićemo ih hurijama lijepih krupnih očiju.
A oni koji su vjerovali - i slijedilo ih potomstvo njihovo u vjerovanju - priključićemo im potomstvo njihovo, i nećemo im zakinuti od djela njihovih ništa. Svaki čovjek je zalog onog šta je zaradio.
I pružit ćemo im voće i meso od čega žele.
Dodavat će u njemu čašu, neće u njoj biti nepromišljenosti, niti grijeha.
I obilaziće oko njih mladići njihovi, kao da su oni biser skriveni.
I neki od njih će prilaziti nekima, pitat će,
Reći će: "Uistinu, mi smo prije u porodicama našim bili brižni,
Pa nam je Allah bio dobar i sačuvao nas kazne vrelog vjetra.
Uistinu, mi smo od prije Njega prizivali, uistinu, On, On je Dobrostivi, Milosrdni."
Zato opominji - pa nisi ti milošću Gospodara tvog prorok, niti luđak.
Zar govore: "Pjesnik! Sačekaćemo za njega sudbinu sumnjivu!"
Reci: "Iščekujte! Pa zaista sam ja sa vama od čekalaca."
Zar im naređuju njihovi umovi ovo ili su oni narod koji granice prelazi?
Zar govore: "Izmislio ga je." Naprotiv! Ne vjeruju!
Pa neka donesu hadis sličan njemu, ako istinu govore!
Zar su stvoreni bez ičeg, ili su oni stvoritelji?
Zar su stvorili nebesa i Zemlju? Naprotiv, nisu uvjereni!
Zar su kod njih riznice Gospodara tvog, ili su oni vladari?
Zar imaju ljestve - prisluškuju na njima? Pa neka prisluškivač njihov donese dokaz jasan!
Zar su Njegove kćeri, a vaši sinovi?
Zar ih pitaš za nagradu, pa su oni nametom opterećeni?
Zar je kod njih nevidljivo, pa oni pišu?
Zar žele spletku? Pa oni koji ne vjeruju - oni su zapleteni!
Zar imaju boga sem Allaha? Slavljen neka je Allah od onog šta pridružuju!
I ako bi vidjeli komad neba koji pada, rekli bi: "Oblaci nagomilani!"
Zato ih pusti dok ne sretnu Dan svoj - onaj u kojem će biti zgromljeni,
Dan kad im neće koristiti spletka njihova nimalo, niti će oni biti pomognuti.
A uistinu, oni koji čine zulm, imaće kaznu mimo toga, ali većina njih ne zna.
I strpi se radi presude Gospodara tvog: ta doista si ti pod očima Našim; i slavi sa hvalom Gospodara svog u vrijeme kad ustaješ,
I noću - pa slavi Ga i s odstupanjem zvijezda.
