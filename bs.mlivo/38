Sad. Tako mi Kur'ana, posjednika Opomene,
Naprotiv, oni koji ne vjeruju u oholosti su i razdoru.
Koliko smo prije njih uništili pokoljenja, pa su prizivali, a prošlo bi vrijeme za uzmicanje.
A čudili su se da im je došao opominjač između njih, i govorili nevjernici: "Ovo je čarobnjak, lažac.
Je li učinio bogove Bogom Jedinim? Uistinu, ovo je stvar čudesna!"
I krenuše velikani izmeđe njih: "Idite i ustrajte uz bogove svoje! Uistinu, ovo je stvar koja se želi!
Nismo o ovome čuli u milletu zadnjem. Ovo je samo izmišljotina!
Zar je njemu objavljena Opomena između nas?" Naprotiv! Oni su u sumnji o Opomeni Mojoj. Naprotiv, još nisu okusili kaznu Moju.
Zar su kod njih riznice milosti Gospodara tvog, Moćnog, Darivaoca?
Zar je njihova vlast nebesa i Zemlje i onog šta je između njih? Pa neka se uspnu (kakvim) sredstvima!
Vojska su što je ondje poražena od saveznika.
Poricali su prije njih narod Nuhov i Ad i faraon, posjednik stubova,
I Semud i narod Lutov i stanovnici Ejke - takve su partije.
Svaki je samo poricao poslanike, pa se obistinila kazna Moja.
A takvi čekaju samo krik jedan, za kojeg nema odlaganja.
I govore: "Gospodaru naš! Ubrzaj nam dio naš prije Dana obračuna."
Strpi se nad onim šta govore, i sjeti se roba Našeg Dawuda, posjednika moći. Uistinu, on je bio taj koji se obraćao (Allahu).
Uistinu! Mi smo potčinili brda (da) s njim slave u sutonu i obasjavanju,
I ptice okupljene; svako je Njemu obraćenik.
I ojačali smo carstvo njegovo, i dali mu mudrost i odlučan govor.
A da li je tebi stigla vijest o parničarima? - kad se ispeše na mihrab;
Kad uđoše Dawudu, pa se prestraši od njih, rekoše: "Ne boj se! Dva smo parničara, učinili smo nepravdu jedan drugom, zato među nama presudi s Istinom; i ne budi nepravedan; i uputi nas putu ravnom.
Uistinu, ovo je brat moj. On ima devedeset devet ovaca, a ja imam jednu ovcu, pa je rekao: 'Povjeri je meni!' - i nadmaši me u govoru."
(Dawud) reče: "Zaista ti je učinio zulm traženjem ovce tvoje ovcama svojim. A uistinu, mnogi od ortaka čine nasilje jedni drugima, izuzev koji vjeruju i čine dobra djela - a njih je malo." I Dawud pomisli da ga iskušavamo, pa zamoli oprost Gospodara svog i pade na ruku' i pokaja se.
Tad smo mu to oprostili, a uistinu, on ima kod Nas bliskost i lijepo povratište.
O Dawude! Uistinu! Mi smo te učinili halifom na Zemlji, zato sudi među ljudima s Istinom, i ne slijedi strast, pa da te zavede s puta Allahovog. Uistinu, koji zavode s puta Allahovog, imaće oni kaznu žestoku što su zaboravili Dan obračuna.
I nismo stvorili nebo i Zemlju i šta je između njih, uzaludno. To je mišljenje onih koji ne vjeruju. Pa teško onima koji ne vjeruju - od vatre!
Zar tretiramo one koji vjeruju i rade dobra djela, kao mufside na Zemlji? Ili tretiramo bogobojazne kao razvratnike?
Knjiga koju smo ti objavili je blagoslovljena; da razmatraju ajete njene i da se pouče posjednici razuma.
I podarili smo Dawudu Sulejmana. Divan rob! Uistinu, on je bio onaj koji se obraćao.
Kad mu se izvedoše u sumrak safinati brzi,
Tad reče: "Uistinu! Ja sam iskazao ljubav prema dobru (više) no zikru Gospodara svog" - dok ne bi skriveno u velu (noći).
"Vratite mi ih", pa je počeo glađenjem nogu i vratova.
I doista smo iskušavali Sulejmana, i bacili na prijesto njegov tijelo - zatim se obratio.
Reče: "Gospodaru moj! Oprosti mi, daruj mi vlast kakvu niko neće imati poslije mene! Uistinu, Ti, Ti si Darivalac."
Pa smo potčinili njemu vjetar - puhao je povjetarac po naredbi njegovoj blago kud je htio,
I šejtane, svakog graditelja i ronioca,
I druge povezane u okove.
"Ovo je poklon Naš, pa daruj ili zadrži, bez računa."
A uistinu, on kod Nas ima bliskost i lijepo povratište.
I spomeni roba Našeg Ejjuba, kad pozva Gospodara svog: "Uistinu me šejtan dotiče jadom i patnjom."
"Udri nogom svojom!" Ovo je mjesto pranja - hladno, i (voda za) piće.
I podarili smo mu porodicu njegovu, i slično njima uz njih - milost od Nas - i Opomenu za imaoce razuma.
"I uzmi rukom svojom snop, pa udri njime i ne prekrši zakletvu!" Uistinu, Mi smo ga našli strpljivim. Divan rob! Uistinu, on je bio pokajanik.
I spomeni robove Naše, Ibrahima i Ishaka i Jakuba - posjednike čvrstine i zapažanja.
Uistinu! Mi smo ih pročistili čistom (osobinom), sjećanjem Kuće.
I uistinu, oni su kod Nas od odabranih, najbolji.
I spomeni Isma'ila i Eljese'a i Zul'kifla; a svaki je bio od najboljih.
Ovo je podsjećanje; a uistinu, bogobojazni će imati divno povratište,
Bašče Adna, za njih otvorenih kapija,
Naslonjeni u njima, tražiće u njima mnogo voća, i piće.
A kod njih će biti (hurije) kratkih pogleda, vršnjakinje.
Ovo je ono šta vam se obećava za Dan obračuna.
Uistinu, ovo je opskrba Naša, nema za nju nikakva iscrpljenja.
Ovo! A uistinu, prevršitelji će imati zlo povratište,
Džehennem - pržiće se njime, ta loše je odmorište.
Ovo! Zato neka ga kušaju - ključalu tekućinu i ledenu,
I druge, od sličnih tome, u parovima!
Ovo je skupina koja se s vama gura; neće za njih biti dobrodošlice! Uistinu, oni će biti prženi vatrom.
Reći će: "Naprotiv, vi - vama nema merhaba: vi ste ga pripremili za nas, pa loše je stanište!"
Reći će: "Gospodaru naš! Ko je ovo pripremio za nas, pa dodaj mu dvostruku kaznu u vatri!"
I govoriće: "Šta nam je, ne vidimo ljude koje smo brojali ozloglašenima?
Jesmo li ih uzeli ruglom ili su skrenuli s njih pogledi (naši)?"
Doista, to će biti istina: svađa stanovnika vatre.
Reci: "Ja sam samo opominjač, i nema nikakva boga, izuzev Allaha Jedinog, Onog koji pokorava,
Gospodara nebesa i Zemlje i šta je između njih, Moćnog, Oprosnika."
Reci: "To je vijest veličanstvena,
Vi ste od nje odvraćeni!
Nisam imao nikakvog znanja o Skupu najvišem, kad su raspravljali;
Meni se objavljuje da sam ja samo opominjač jasni."
Kad reče Gospodar tvoj melecima: "Uistinu, Ja sam Tvorac smrtnika od ilovače,
Zato kad ga sredim i udahnem u njega od Duha Svog, tad padnite njemu ničice."
Pa su učinili sedždu meleci, svi oni zajedno,
Osim Iblisa; uzoholio se i bio od nevjernika.
(Allah) reče: "O Iblisu! Šta te je spriječilo da padneš na sedždu onom šta sam stvorio rukama Svojim? Jesi li se uzoholio ili si od uzvišenih?"
Reče: "Ja sam bolji od njega, mene si stvorio od vatre, a njega si stvorio od ilovače."
(Allah) reče: "Pa izlazi iz njega, pa uistinu si ti protjeran,
I uistinu! Na tebi je prokletstvo Moje do Dana sudnjeg."
Reče: "Gospodaru moj! Pa odgodi mi do Dana kad će biti podignuti."
(Allah) reče: "Pa uistinu si ti od onih kojima se odgađa,
Do Dana - wakta poznatog."
Reče: "Pa tako mi moći Tvoje, sigurno ću ih sve zavesti,
Izuzev robova Tvojih - od njih čistih."
(Allah) reče: "Pa Istina je, a Istinu govorim,
Sigurno je da ću napuniti Džehennem tobom i onim ko te između njih bude slijedio - svima."
Reci (Muhammede): "Ne tražim od vas za njega nikakvu nagradu, i nisam ja od izvještačenih.
On je samo Opomena svjetovima.
A sigurno ćete saznati vijest njegovu nakon (izvjesnog) vremena."
