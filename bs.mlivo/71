Uistinu, Mi smo poslali Nuha narodu njegovom: "Upozori narod svoj, prije nego im dođe kazna bolna."
Reče: "O narode moj! Uistinu! Ja sam vam opominjač jasni,
Obožavajte Allaha i bojte Ga se i poslušajte mene,
Oprostiće vam neke grijehe vaše i odložiće vam do roka utvrđenog. Uistinu, rok Allahov kad dođe, ne odlaže se, kad biste znali!"
Reče: "Gospodaru moj! Doista sam ja pozivao narod svoj noću i danju,
Pa im je moje pozivanje samo povećalo izbjegavanje;
I uistinu, kad god sam ih ja pozivao da im oprostiš, stavljali su prste svoje u uši svoje i pokrivali se odjećom svojom, i ustrajali i uznosili se ohološću.
Zatim sam ih ja uistinu pozivao glasno,
Potom sam im ja doista razglašavao i povjeravao im tajno,
Pa govorio: 'Tražite oprost Gospodara svog! Uistinu, On je Oprosnik.
Poslaće na vas nebo lijuće,
I pomoći vas imecima i sinovima, i načiniće vam bašče i načiniće vam rijeke.
Šta vam je? Ne nadate se od Allaha dostojanstvenosti,
A uistinu, stvorio vas je u fazama.
Zar ne vidite kako je Allah stvorio sedam nebesa slojevito?
I učinio Mjesec u njima svjetlom, a učinio Sunce svjetiljkom.
A Allah vas razvija od zemlje izrastanjem,
Zatim vas vraća u nju i izvešće vas (novim) izvođenjem.
I učinio vam je Allah zemlju sagom,
Da vi stupate po njoj putevima širokim."
Nuh reče: "Gospodaru moj! Doista me oni nisu poslušali i slijedili su onog čiji mu imetak i njegovo dijete ne povećava - izuzev gubitak."
I spleli su spletku veliku,
Pa rekli: "Ne napuštajte nipošto bogove svoje, i ne napuštajte nipošto Wedda, niti Suwaa, niti Jegusa i Jeuka i Nesra."
I zaista su zaveli mnoge, a povećaj zalimima jedino zabludu.
Zbog grešaka njihovih su potopljeni, pa će biti u vatru uvedeni. Pa nisu našli sebi mimo Allaha pomagače.
I reče Nuh: "Gospodaru moj! Ne ostavljaj na Zemlji (nijednog) ukućanina od nevjernika.
Uistinu, Ti ako ih ostaviš, zavešće robove Tvoje i rađati samo razvratnika, nevjernika.
Gospodaru moj! Oprosti meni i roditeljima mojim, i ko uđe u kuću moju vjernikom, i vjernicima i vjernicama, a povećaj zalimima samo propast."
