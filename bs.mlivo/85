Tako mi neba punog galaksija,
I Dana obećanog,
I svjedoka i svjedočenog:
Prokleti neka su vlasnici rova,
Vatre pune goriva,
Kad su oni nad njom sjedili,
I oni onome šta su činili vjernicima, svjedoci bili.
A svetili su im se samo što su vjerovali u Allaha, Moćnog, Hvaljenog,
Onog čija je vlast nebesa i Zemlje! A Allah je nad svakom stvari Svjedok.
Uistinu, oni koji progone vjernike i vjernice, zatim se ne pokaju - pa imaće oni kaznu Džehennema, a njihova kazna je gorenje.
Uistinu, oni koji vjeruju i čine dobra djela, imaće oni bašče ispod kojih teku rijeke. To je uspjeh veliki.
Uistinu, sila Gospodara tvog je žestoka.
Uistinu, On, On počinje i ponavlja,
I On je Oprosnik, Onaj koji voli,
Vlasnik Arša, Slavni,
Onaj koji čini šta želi.
Da li ti je došo hadis o vojskama,
Faraonu i Semudu?
Naprotiv! Oni koji ne vjeruju, u poricanju su,
A Allah je njih Okružitelj.
Naprotiv! To je Kur'an slavni,
Na Ploči čuvanoj.
