De Erbarmer.
Hij heeft de Koran onderwezen.
Hij heeft de mens geschapen.
Hij heeft hem de duidelijke verklaring onderwezen.
De zon en de maan volgen de berekende banen.
En de struiken en de bomen knielen zich neer.
En Hij heeft de hemel opgeheven en Hij heeft de weegschaal geplaatst.
Opdat jullie het evenwicht niet verstoren.
En houdt de weegschaal in evenwicht met rechtvaardigheid en neemt niets van de weegschaal af.
En Hij heeft de aarde bereid voor de schepselen.
Daarop zijn vruchten en dadelpalmen met kolven.
En graan in aren en geurige planten.
Welke gunsten van jullie (Djinn's en mensen) Heer loochenen jullie dan?
Hij heeft de mens geschapen van droge klei, als aardewerk.
En Hij heeft de Djinn's geschapen van een rookloze vlam van vuur.
Welke gunsten van jullie Heer loochenen jullie dan?
De Heer van de twee opgangen en de twee ondergangen.
Welke gunsten van jullie Heer loochenen jullie dan?
Hij heeft de twee zeeën laten stromen en zij ontmoeten elkaar.
Tussen beide is een scheiding, zij kunnen die niet passeren.
Welke gunsten van jullie Heer loochenen jullie dan?
Uit beide komen parels en koraal voort.
Welke gunsten van jullie Heer loochenen jullie dan?
En aan Hem behoren de over de zee varende schepen, als bergen.
Welke gunsten van jullie Heer loochenen jullie dan?
Alles wat op aarde is zal vergaan.
En het Aangezicht van jouw Heer is blijvend, de Bezitter van Majesteit en Eer.
Welke gunsten van jullie Heer loochenen jullie dan?
Allen die in de hemelen en op de aarde zijn vragen Hem. Iedere dag is Hij bezig.
Welke gunsten van jullie Heer loochenen jullie dan?
Wij zullen voor jullie een afrekening maken, O jullie Djinn's en mensen!
Welke gunsten van jullie Heer loochenen jullie dan?
O verzameling van Djinn's en mensen, als jullie in staat zijn de hoeken van de hemelen en de aarde te verlaten, verlaat die dan, maar jullie zullen die slechts met een (grote) macht kunnen verlaten.
Welke gunsten van jullie Heer loochenen jullie dan?
Er zal een vlam van vuur en gesmolten koper tot jullie gezonden worden, waartegen jullie elkaar niet kunnen helpen.
Welke gunsten van jullie Heer loochenen jullie dan?
Wanneer dan de hemel is gespleten is zij rozenrood, als een geverfde huid.
Welke gunsten van jullie Heer loochenen jullie dan?
Op die Dag zullen de mensen en de Djinn's niet ondervraagd worden over hun zonden.
Welke gunsten van jullie Heer loochenen jullie dan?
De misdadigers zullen herkend worden aan hun kenmerken en daarna gegrepen worden bij het haar van het voorhoofd en de voeten.
Welke gunsten van jullie Heer loochenen jullie dan?
Dit is de Hel die de zondaren loochenden.
Zij dolen daar rond in het midden van kokend heet water.
Welke gunsten van jullie Heer loochenen jullie dan?
En voor wie vreesde voor het staan voor zijn Heer zijn er twee Tuinen (in het Paradijs).
Welke gunsten van jullie Heer loochenen jullie dan?
Beide met een overvloed aan takken en vruchten.
Welke gunsten van jullie Heer loochenen jullie dan?
In beide zijn twee stromende bronnen.
Welke gunsten van jullie Heer loochenen jullie dan?
In beide zijn er vruchten van elke soort, in paren.
Welke gunsten van jullie Heer loochenen jullie dan?
Leunend, op tapijten met brokaat aan hun binnenzijden en (de vruchten) van beide Tuinen hangen binnen handbereik.
Welke gunsten van jullie Heer loochenen jullie dan?
In de Tuinen bevinden zich schonen met ingetogen blikken, die geen mens en geen Djinn ooit vóór hen heeft aangeraakt.
Welke gunsten van jullie Heer loochenen jullie dan?
Als waren zij van robijn en koraal.
Welke gunsten van jullie Heer loochenen jullie dan?
Er is voor het verrichten van het goede geen andere beloning dan het goede.
Welke gunsten van jullie Heer loochenen jullie dan?
En naast deze twee zijn nog twee Tuinen.
Welke gunsten van jullie Heer loochenen jullie dan?
Donkergroen van kleur.
Welke gunsten van jullie Heer loochenen jullie dan?
In beide bevinden zich twee overvloedige bronnen.
Welke gunsten van jullie Heer loochenen jullie dan?
In beide zijn vruchten, dadels en granaatappels.
Welke gunsten van jullie Heer loochenen jullie dan?
Er in bevinden zich goede en mooie vrouwen.
Welke gunsten van jullie Heer loochenen jullie dan?
Vrouwen met prachtige ogen, afgezonderd in tentverblijven.
Welke gunsten van jullie Heer loochenen jullie dan?
Die geen mens en geen Djinn ooit vóór hen heeft aangeraakt.
Welke gunsten van jullie Heer loochenen jullie dan?
Leunend op groene kussens en op prachtige tapijten.
Welke gunsten van jullie Heer loochenen jullie dan?
Gezegend zij de Naam van jouw Heer, de Bezitter van Majesteit en Eer.
