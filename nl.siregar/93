Bij het ochtendlicht.
En bij de nacht wanneer het geheel donker is.
Jouw Heer heeft jou (O Moehammad) niet verlaten en Hij is niet kwaad (op jou).
En het latere (het Hiernamaals) is zeker beter voor jou dan het eerste (het wereldse leven).
En jouw Heer zal jou zeker gunsten schenken, zodat jij tevreden zult zijn.
Heeft Hij jou niet als wees gevonden en jou in bescherming genomen?
En Hij heeft jou dwalend gevonden en jou geleid.
En Hij heeft jou behoeftig gevonden en rijk gemaakt.
Wat de wees betreft: beledig hem niet.
En wat de bedelaar betreft: wijs hem niet af.
En wat de gunsten van jouw Heer betreft: spreek daarover!
