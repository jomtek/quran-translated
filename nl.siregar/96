Lees voor! In de naam van jouw Heer, Die heeft geschapen.
Hij heeft de mens geschapen van een bloedklomp.
Lees voor! En jouw Heer is de Meest Edele.
Degene Die onderwezen heeft met de pen.
Hij heeft de mens onderwezen wat hij niet wist.
Nee, voorwaar, de mens is zeker in overtreding.
Omdat hij zichzelf als behoefteloos beschouwt.
Voorwaar, tot jouw Heer is de terugkeer.
Wat denk jij van hem die verbiedt?
Een dienaar wanneer hij de shalât verricht.
Wat denk je, als hij (Mohammed) de leiding volgt?
Of hij tot Taqwa oproept?
Wat denk jij, als hij (Abôe Djahl) loochent en zich afwendt?
Weet hij dan niet dat Allah (hem) ziet?
Nee, als hij niet ophoudt, dan zullen Wij hem bij zijn voorhoofdslok grijpen.
Een leugenachtige, zondige voorhoofdslok.
Laat hem dan zijn bondgenoten roepen.
Wij zullen de Zabâniyah roepen.
Nee, gehoorzaam hem niet, en kniel je neer en zoek toenadering (tot Allah).
