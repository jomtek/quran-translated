Wee de zwendelaars!
Degenen die wanneer zij mensen voor zich laten wegen de volle maat eisen.
Maar wanneer zij voor anderen afmeten of voor hen afwegen, benadelen zij (hen).
Zijn diegenen dan er niet van overtuigd dat zij opgewekt zullen worden?
Op een geweldige Dag?
Op de Dag waarop de mensen voor de Heer der Werelden staan?
Nee, voorwaar, het boek van de zondigen is in Siddjîen.
En wat doet jou weten wat Siddjîen is?
Een volbeschreven boek.
Wee die Dag de loochenaars!
Degenen die de Dag des Oordeels loochenen.
En niemand loochent die behalve elke zondige overtreder.
Wanneer Onze Verzen aan hem worden voorgedragen, zegt hij: "Fabels van de vroegeren!"
Nee! Wat zij plachten te doen heeft zelfs hun harten bedekt.
Nee, voorwaar, zij zullen zeker op die Dag van hun Heer afgescheiden zijn.
Vervolgens zullen zij zeker Djahîm (de Hel) binnengaan.
Daarop wordt gezegd: "Dit is dat wat jullie plachten te loochenen."
Nee! Voorwaar, het boek van de deugdzamen is zeker in 'Illiyyôen.
En wat doet jou weten wat 'Illiyyôen is?
Een volbeschreven Boek.
De bij (Allah) gebrachten zijn er getuigen van.
Voorwaar, de deugdzamen zullen zeker in Na'im (het Paradijs) vertoeven.
Op rustbanken kijken zij toe.
Jij herkent in hun gezichten de stralende gelukzaligheid
Hun wordt verzegeld drinken ingeschonken.
Waarvan het zegel van muskus is, en laten de wedijveraars hierom dan wedijveren.
En zijn mengdrank is van (de bron) Tasmîm.
Een bron waarvan de nabijgebrachten drinken.
Voorwaar, degenen die zondigden plachten over degenen die geloofden te lachen.
En wanneer zij aan hen voorbijgingen, knipoogden zij naar elkaar.
En wanneer zij terugkeerden naar hun volk, keerden zij verheugd terug.
En wanneer zij hen zagen, zeiden zij: "Voorwaar, zij zijn zeker dwalend."
En zij zijn niet als bewakers over hen gezonden.
Maar op deze Dag zullen degenen die geloven lachen over de ongelovigen.
Op rustbanken kijken zij toe.
Worden de ongelovigen niet vergolden voor wat zij plachten te doen?
