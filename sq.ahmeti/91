Pasha diellin dhe dritën e tij!
Pasha hënën kur vjen pas tij!
Pasha ditën kur ai (dielli) e shndrit!
Pasha natën kur ajo e mbulon atë (dritën e diellit)!
Pasha qiellin dhe Atë që e ndërtoi atë!
Pasha tokën dhe Atë që e shtriu atë (e sheshoi)!
Pasha njeriun dhe Atë që e krijoi atë!
Dhe ia mësoi se cilat janë të këqijat dhe të mirat e tij.
Pra, ka shpëtuar ai që e pastroi vetveten.
E ka dështuar ai që e poshtëroi vetveten.
Themudi përgënjeshtroi për shkak të arrogancës së vet.
Kur më i keqi i tyre u ngrit me të shpejtë.
e Pejgamberi atyre u pat thënë: “Kinie kujdes devenë e All-llahut dhe ndaj pengimit të saj që të pijë ujë.
Ata nuk i besuan atij dhe atë (devenë) e therrën dhe Zoti i tyre për shkak të mëkatit të tyre ua rreshtoi ndëshkimet dhe i rrafshoi,
Duke mos iu frikësuar prapavisë së atij (ndëshkimi).
