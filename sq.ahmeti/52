Pasha Turin.
Dhe librin e shkruar në rreshta.
Në lëkurë të shtrirë.
Pasha shtëpinë (Qaben) e vizituar (ose Bejti Mamurin në qiell).
Pasha kulmin e ngritur (qiellin).
Pasha detin e mbushur (ose detin e ndezur flakë në kijamet).
Është e vërtetë se dënimi i Zotit tënd pa tjetër da të ndodhë.
Atë nuk ka kush që mund ta largojë.
Ditën kur qielli bën një tronditje të fortë.
Dhe kodrat të shkulen nga vendi e të ecin.
Atë ditë është mjerim i madh për gënjeshtarët.
Të cilët luajnë të zhytur në besime të kota.
Ditën kur me rrëmbim shtyhen në zjarrin e Xhehennemit.
Ky është ai zjarr, që ju e keni përgënjeshtruar.
A mos është kjo ndonjë magji, apo nuk po shihni (jeni vebëruar siç u verbëruan në dynja).
Hyni në të! Për juve është njesoj, bëtë durim ose nuk bëtë. Shpërbleheni me atë që me veprat tuaja e merituat.
Ata të devitshmit janë në kopshte e në begati.
Të kënaqur me atë që u dha Zoti i tyre dhe që i ruajti Zoti i tyre nga vuajtja e Xhehennemit.
(U thuhet) Me të mirëhani e pini, për atë që vepruat mirë.
Ata janë të mbështetur në koltukë të renditur dhe Ne u shoqëruam atyre hyri symëdha.
E ata që vetë besuan, e edhe pasardhësit e tyre ishin me besim, Ne atyre do t’ua shoqërojmë pasardhsësit e tyre dhe asgjë nuk u pakësojmë nga veprat e tyre (prindërve). Secili njeri është peng i asaj që ka punuar.
Ne atyre u shtojmë të mirat me pemë e me mish që ata e dëshirojnë.
Aty njëri-tjetrit ia zgjasim gotën, aty nuk ka fjalë të kota e as mëkat.
Aty njëri-tjetrit ia zgjasin gotën, aty nuk ka fjalë të kota e as mëkat.
Dhe njëri-tjetrit i qasen duke i pyetur (për punët e tyre në dynja).
(Këta) Thonë: “Ne edhe kur ishim në familjet tona, ishim ata që frikësoheshim.
E All-llahu na dhuroi të mira dhe na ruajti prej dënimit të erës (flakës) së nxehtë të zjarrit.
Ne më parë ishim ndër ata që lutëm Atë, e Ai është bamirës, meshirues”.
Pra ti përkujto (me Kur’an) se me dhuntimë e Zotiti tënd ti nuk je as falltor, as i çmendur.
E ata thonë: “Ai është poet, po presim kohën ta zhdukë”.
Thuaj: “Pritni, se edhe unë do të pres me ju”.
A mendjet (iluzionet) e tyre po u urdhërojën për këtë, apo ata janë popull renegat?
A mo ata thonë: “Ai (Muhammedi) e trilloi!” Jo, por ata nuk besojnë.
Pra, ata janë drejt, le ta sjellin një ligjërim si ai.
A mos u krjuam prej kurgjësë, apo ata vetë janë krijues?
A mos ata i krijuan qiejt e tokën, Jo, por ata nuk janë të bindur.
A mos te ata ata janë depot e Zotit tënd, apo ata i mbizotërojnë?
A mos kanë ata shkallë të larta që në to të përgjojnë? Prra, përgjuesit e tyre le të sjellin fakt të sigurt!
A mos vajzat janë të Atij, kurse djemtë tuaj?
A mos ti u kërkon atyre shpërblim, e ata janë të ngarkuar mga tagri?
A mos te ata janë fshehtësitë, e ata i shkruajnë?
A mos po të kurdisin ndonjë kurt, po ata që nuk beuan bijnë vetë në kurth.
A mos kanë ndonjë zot pos All-llahut? I lartë është All-llahu nga ai që ata i shoqërojnë.
Edhe sikur ta shihnin që u bie nga qielli ndonjë copë, ata do të thoshin: “Është e re e dendur!”
Po ti lëri ata derisa të ballafaqohen në ditën e tyre, kur do të shtangen.
Ditën kur dredhia e tyre nuk do t’u bëjë dobi sgjë e as do të ndihmohen.
Është e vërtetë se ata që bënë zullum, kanë një dënim më të afërt se sa si (kijameti), por pjesa dërmuesse e tyre nuk dinë.
Ti bën durim në vendimin e Zotit tënd, se ti je nën mbikëqyrjen Tonë dhe kur të ngrihesh madhëroje me falënderim Zotitn tënd!
Edhe gjatë natës adhuroje Atë, si dhe kur yjet nuk nuk duken më.
