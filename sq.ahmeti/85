Pasha qiellin me plot yje,
Pasha ditën e premtuar,
Pasha atë që dëshmon dhe atë që dëshmohet!
Mallkuar qofshin ata të zotët e hendeqeve,
Të zjarrit më plot lëndë djegëse,
Kur ata rrinin ulur rreth tij,
Dhe dëshmonin atë që bënin me besimtarët.
E nuk patën pse t’i urrejë, përveç që e besuan All-llahun, ngadhënjyesin, të lavdëruarin,
Të cilit i takon sundimi i qiejve e i tokës;, e All-llahu është dëshmitar i çdo sendi.
Është i sigurt se ata që i sprovuan besimtarët dhe besimtaret dhe nuk u penduan; ata kanë dënimin e Xhehennemit dhe dënimin e djegies.
Ata që besuan dhe bënë vepra të mira, ata kanë Xhennete nën të cilët burojnë lumenj. e ai është suksesi më i madh.
Është e vërtetë se goditja e Zotit tënd është e fortë.
Në të vërtetë, Ai është që e fillon (krijimin) dhe e rikthen.
Ai është që falë mëkatet, është i dashur.
Është i zoti i Arshit, të madhëruar!
E punon atë që dëshiron.
A të ka ardhur ty lajmi i ushtrive,
Të faraonit dhe të Thmeudit?
Por, këta që mohuan (idhujtarët), vazhdojnë me gënjeshtër.
Po All-llahu ata i ka rrethuar (nuk mund t’i shpëtojnë)!
Përkundrazi, (ata që gënjejnë), ai është Kur’an i famshëm.
Në një pllakë të ruajtur mirë (në Levhi Mahfudhë).
