Andolsun o göğe ve Târık'a,
Târık nedir, bildin mi?
O, karanlığı delen yıldızdır.
Hiçbir nefis yoktur ki başında bir denetleyici bulunmasın.
Onun için insan neden yaratıldığına bir baksın.
Atılan bir sudan yaratıldı.
O su, erkeğin sulbü ile kadının göğüs kemikleri arasından çıkar.
Elbette Allah'ın onu döndürmeye gücü yeter.
O gün bütün sırlar yoklanıp, meydana çıkarılır.
İnsanın o gün ne bir gücü vardır, ne de bir yardımcısı.
Andolsun o dönüşlü göğe,
O yarılıp çatlayan yere,
Kuşkusuz Kur'ân, ayırıcı bir sözdür.
O asla bir şaka değildir.
Haberin olsun ki, kâfirler hep hile kuruyorlar.
Ben de hilelerine karşılık veririm.
Onun için sen kâfirlere mühlet ver, onlara az bir zaman tanı.
