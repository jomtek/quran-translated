سوگند به روشنایىِ آغازِ روز!
سوگند به شب، آن‌گاه که آرامش بخشد،
که [ای پیامبر!] پروردگارت تو را رها نکرده و [بر تو] خشم نگرفته است.
و بی‌تردید آخرت براى تو بهتر از دنیاست.
و به زودى پروردگارت [چیزى] به تو عطا می‌کند که خشنود شوى.
آیا تو را یتیم نیافت، پس پناه داد و سامانت بخشید؟
و تو را سرگشته یافت، پس هدایت کرد.
و تو را تهى‌دست یافت، پس بى‌نیاز کرد.
پس بر یتیم تندى مکن و خوارش مساز!
و نیازمندِ خواهنده را از خود مران!
و نعمت پروردگارت را بازگو کن!
