Až se nebe rozpukne,
až se hvězdy rozptýlí,
až se moře rozlijí,
až se hroby převrátí,
pak pozná duše každá, co učinila zavčas a co zmeškala.
Člověče, co zmýlilo tě o laskavém Pánu tvém,
jenž stvořil tě, vyrovnal a souměrnost ti dal
a v oné podobě tě složil, již si přál?
Pozor však, vždyť vy nazýváte den soudný výmyslem!
Nad vámi věru strážcové dozírají,
zapisovatelé vznešení,
kteří o činech vašich dobře vědí!
Čistí zajisté ve slastech budou,
zatímco hříšníci do ohně půjdou,
v němž budou hořet v den soudný,
a z něho vzdálit se moci nebudou.
Víš ty vůbec, co je to soudný den?
A znovu: víš ty vůbec, co je to soudný den?
Den, kdy žádná duše nezmůže nic pro duši jinou a kdy rozhodnutí bude patřit Bohu jen!
