سوگند به فرستادگان پیاپی (انبوه چون یال اسب)
پس تندوزندگانی از بادها وزیدنی تند
و بگسترانندگان گسترانیدنی‌
پس به جداکنندگان جداکردنی‌
پس با فکنندگان ذکر
بهانه‌ای یا بیمی را
که آنچه وعده داده شوید فرودآینده است‌
پس گاهی که ستارگان نابود شوند
و گاهی که آسمان شکافته شود
و گاهی که کوه‌ها پراکنده شوند
و گاهی که فرستادگان وقت داده شوند
برای چه روزی پس انداخته شده است‌
برای روز جداشدن‌
و ندانستد چیست روز جداشدن‌
وای در آن روز برای تکذیب‌کنندگان‌
آیا نابود نساختیم پیشینیان را
پس پیرو کردیمشان پسینیان را
چنین کنیم به گنهکاران‌
وای در آن روز برای تکذیب‌کنندگان‌
آیا نیافریدیمتان از آبی خوار و زبون‌
پس نهادیمش در آرامگهی جایدار
تا اندازه دانسته‌
پس اندازه نهادیم پس چه خوبند اندازه‌نهان‌
وای در آن روز برای تکذیب‌کنندگان‌
آیا نگردانیدیم زمین را فراگیرنده‌
زندگان را و مردگان را
و نهادیم در آن لنگرهائی افراشته و نوشانیدیمتان آبی گوارا
وای در آن روز برای تکذیب‌کنندگان‌
بروید بسوی آنچه بودید بدان تکذیب می‌کردید
بروید بسوی سایه سه شعبه‌
که نه سایه افکن است و نه بی‌نیاز کند از شراره آتش‌
پرتاب کند همانا شراره‌هائی چون کاخ‌
گوئیا آن است اشتری زردفام‌
وای در آن روز برای تکذیب‌کنندگان‌
این است روزی که سخن نگویند
و نه دستور داده شوند تا بهانه آرند
وای در آن روز برای تکذیب‌کنندگان‌
این است روز جداکردن گردآوردیم شما را و پیشینیان‌
اگر شما را است نیرنگی پس آهنگم کنید
وای در آنروز برای تکذیب‌کنندگان‌
همانا پرهیزکارانند در سایه‌ها و چشمه‌سارهائی‌
و میوه‌ای از آنچه هوس کنند
بخورید و بنوشید نوش باد بدانچه بودید می‌کردید
همانا ما بدینگونه پاداش دهیم به نکوکاران‌
وای در آن روز برای تکذیب‌کنندگان‌
بخورید و برخوردار شوید اندکی که شمائید گنهکاران‌
وای در آن روز برای تکذیب‌کنندگان‌
و هر گاه گفته شود بدیشان رکوع بگزارید نگزارند
وای در آن روز برای تکذیب‌کنندگان‌
پس به کدام داستانند پس از این ایمان‌آرندگان‌
