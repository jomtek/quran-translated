روی درهم کشید و پشت کرد
که آمدش کور
و چه دانستت شاید او پاکی جوید
یا یادآور شود پس سود دهدش یادآوردن‌
اما آنکه بی‌نیازی جست‌
پس تواش پذیرفتی‌
و نیست بر تو که او پاکی نجوید
و اما آنکه بیامدت می‌دوید
و او می‌ترسید
پس تو از او سرگرمی جستی‌
نه چنین است همانا آن است یادآوریی‌
که هر که خواهد یاد آوردش‌
در نامه‌هایی گرامی‌
برافراشته پاک‌شده‌
به دستهای پیام‌آورانی‌
گرامیانی نیکانی‌
کشته باد انسان چه ناسپاس است‌
از چه چیز آفریدش‌
از نطفه بیافریدش پس مقدّر داشتش (اندازه نهادش)
سپس راه را آماده ساختش‌
پس میرانیدش و به گور بردش‌
سپس هر گاه خواست برون آردش‌
نه چنین است هنوز نگذارد آنچه فرمودش‌
پس بنگرد انسان بسوی خوراکش‌
که ریختیم ما آب را ریزشی‌
پس شکافتیم زمین را شکافتنی‌
پس رویانیدیم در آن دانه‌
و انگوری و خرمائی‌
و زیتونی و خرمابنی‌
و باغچه‌هائی پیچیده‌
و میوه‌ای و چمنی‌
بهره‌ای برای شما و برای دامهای شما
پس گاهی که آید خروش کرسازنده‌
روزی که گریزد مرد از برادرش‌
و مادرش و پدرش‌
و همسرش و فرزندانش‌
هر مردی از ایشان را است در آن روز کاری که به خود واداردش‌
چهره‌هایی است در آن روز گشوده‌
خندان شادان‌
و چهره‌هایی در آن روز بر آنها است گردی‌
دستخوش سازدش پریشانی‌
آنانند کافران پرده‌دران‌
