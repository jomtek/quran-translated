سوگند به طور
و نامه نوشته‌
در پوستی گسترده‌
و خانه آبادان‌
و پوش افراشته‌
و دریای آکنده‌
همانا عذاب پروردگار تو است فرودآینده‌
نیستش دورکننده‌
روزی که خزد آسمان خزیدنی‌
و روان شوند کوه‌ها روان شدنی‌
پس وای در آن روز بر تکذیب‌کنندگان‌
آنان که در سرگرمیی بازی کنند
روزی که رانده شوند بسوی آتش دوزخ راندنی‌
این است آن آتش که بودید بدان تکذیب می‌کردید
پس آیا جادوئی است این یا شما نمی‌بینید
بچشیدش که شکیبا شوید یا ناشکیبا یکسان است بر شما جز این نیست که پاداش داده می‌شوید آنچه را بودید می‌کردید
همانا پرهیزکارانند در باغها و نعمتها
برخوردارند از آنچه دادشان پروردگارشان و بازداشت ایشان را پروردگارشان از عذاب دوزخ‌
بخورید و بیاشامید گوارا بدانچه بودید می‌کردید
تکیه کنند بر تختهائی به صف‌آورده و همسر گردانیدیمشان با حورعین (سفید پوستان چشم درشت)
و آنان که ایمان آوردند و پیروی کردند ایشان را فرزندانشان به ایمان پیوستیم بدیشان فرزندانشان را و نکاستیمشان از کردارشان چیزی هر مردی است بدانچه فراهم آورده است گروگان‌
و کمک کردیمشان به میوه و گوشتی از آنچه هوس کنند
بربایند از همدیگر جامی را (یا بستیزند با هم در جامی) که نه هرزه است در آن و نه گناه‌آوری‌
و گردش کنند بر ایشان پسرانی گوئیا آنانند مرواریدی پوشیده‌
و روی آورد برخی از ایشان به برخی پرسش‌کنان‌
گفتند همانا ما بودیم پیش از این در خاندان خویش هراسان‌
پس منّت نهاد خدا بر ما و نگهداشت ما را از عذاب نفوذکننده‌
که ما بودیم از پیش می‌خواندیمش همانا او است نکوکار مهربان‌
پس یادآوری کن که نیستی تو قسم به نعمت پروردگارت پیش‌گوئی و نه دیوانه‌
یا گویند شاعری است که چشم به راهیم بدو گردش روزگار را (یا پیش‌آمدهای مرگ)
بگو چشم به راه باشید که منم با شما از چشم به راهان‌
یا دستورشان دهد خردهاشان بدین بلکه ایشانند گروهی گردنکش‌
یا گویند پرداختش (پرداخت این سخن را) بلکه ایمان نیارند
پس بیارند داستانی همانندش اگر هستند راستگویان‌
یا آفریده شدند بی چیزی یا ایشانند آفرینندگان‌
یا آفریدند آسمانها و زمین را بلکه ایشان یقین ندارند
یا نزد ایشان است گنجهای پروردگار تو یا ایشانند فرمانفرمایان (فرمانروایان)
یا آنان را است نردبانی که بشنوند بر آن پس بیارد شنونده ایشان به فرمانروائی آشکار
یا او را است دختران و شما را است پسران‌
یا پرسیشان پاداشی پس ایشانند از هزینه سنگین‌باران‌
یا نزد ایشان است ناپیدا پس ایشان می‌نویسند
یا خواهند نیرنگی را پس آنان که کفر ورزیدند ایشانند فریب‌دادگان‌
یا ایشان را است خدائی بجز خدا منزّه است خدا از آنچه شرک می‌ورزند
و اگر بینند پاره‌ای را از آسمان فرودآینده گویند ابری است انبوه‌
پس بگذارشان تا برسند به روزشان که در آن به صاعقه سوزند
روزی که بی‌نیاز نگرداند از ایشان نیرنگشان چیزی را و نه یاری شوند
و همانا آنان را که ستم کردند عذابی است نارسیده بدان (نزدیک بدان) و لیکن بیشترشان نمی‌دانند
و شکیبا شو برای فرمان پروردگار خویش که توئی پیش چشم ما و تسبیح گوی به سپاس پروردگارت گاهی که برخیزی‌
و از شب پس تسبیح گویش و پشت سر ستارگان‌
