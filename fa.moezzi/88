آیا بیامدت داستان فراگیرنده‌
رویهائی است در آن روز سرافکنده‌
کارکننده‌اند رنجبرنده‌
چشند آتشی سوزان‌
نوشانیده شوند از چشمه جوشان‌
نیستشان خوراکی جز از خار
نه فربه سازد و نه بی‌نیاز کند از گرسنگی‌
رویهائی است در آن روز شاداب‌
از کوشش خویشند خوشنود
در بهشتی فرازنده‌
نشنوند در آن یاوه‌ای‌
در آن است چشمه روان‌
در آن است تختهائی افراشته‌
و جامهائی نهاده‌
و بالشهائی چیده (صف آورده)
و پرده‌های گسترده‌
آیا ننگرند بسوی اشتر چگونه آفریده شد
و بسوی آسمان چگونه افراشته شد
و بسوی کوه‌ها چگونه نشانده شد
و بسوی زمین چگونه گسترده شد
پس یادآوری کن جز این نیست توئی یادآورنده‌
نیستی بر ایشان فرمانده‌
مگر آنکه روی برتافت و کفر ورزید
که عذاب کندش خدا آن عذاب بزرگتر
همانا بسوی ماست بازگشتشان‌
سپس همانا بر ماست حسابشان‌
