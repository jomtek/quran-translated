از چه چیزند پرسش‌کنان‌
از داستان (آگهی) بزرگ‌
آنکه آنانند در آن اختلاف‌کنان‌
نه چنین است زود است بدانند
پس نه چنین است زود است بدانند
آیا نگردانیدیم زمین را آرامگاهی‌
و کوه‌ها را میخهائی‌
و آفریدیم شما را جفتهائی‌
و گردانیدیم خواب شما را بیهشی (یا آسایشی)
و گردانیدیم شب را پوشاکی‌
و گردانیدیم روز را روزی‌گهی‌
و بنیاد نهادیم فراز شما هفتگانه‌ای استوار
و نهادیم چراغی درخشان‌
و فرستادیم از فشرده‌ها آبی ریزان‌
تا برون آریم بدان دانه و رستنی‌
و باغستانی پیچاپیچ‌
همانا روز جداشدن است وعده‌گاهی‌
روزی که دمیده شود در صور پس آیند گروه‌هائی‌
و گشوده شود آسمان پس بگردد درهائی‌
و رانده شوند کوه‌ها پس شوند سرابی‌
همانا دوزخ است کمینگاهی‌
برای سرکشان بازگشتگاهی‌
ماندگانند در آن سالهائی‌
نچشند در آن خنکی و نه نوشابه‌ای‌
مگر آبی جوشان و چرکی‌
کیفری برابر
که بودند ایشان امید نداشتند حسابی‌
و تکذیب کردند آیتهای ما را تکذیبی‌
و هر چیزی را فراآوردیم در نامه‌ای‌
پس بچشید که هرگز نیفزائیم شما را جز عذابی‌
همانا برای پرهیزکاران است برخوردارگاهی‌
باغچه‌هائی و تاکهائی‌
و آنان پستان برآمده همسالانی‌
و جامی لبریز
نشنوند در آن یاوه و نه تکذیبی‌
پاداشی از پروردگارت بخششی به شمار
پروردگار آسمانها و زمین و آنچه میان آنها است خداوند مهربان که دارا نیستند از او خطابی (سخن‌گفتنی)
روزی که بپای ایستند روح و فرشتگان به صفی سخن نگویند جز آنکو دستوری دهدش خداوند مهربان و گوید درستی‌
آن است روز حقّ تا هر که خواهد برگیرد بسوی پروردگار خویش بازگشتگاهی‌
همانا بیم دادیم شما را از عذابی نزدیک روزی که بنگرد مرد آنچه را پیش فرستاده است دو دستش و گوید کافر کاش می‌بودم خاکی‌
