ای جامه به خود پیچیده‌
بپای خیز شب را جز اندکی‌
نیمش را یا بکاه از آن اندکی‌
یا بیفزای بر آن و بسرای قرآن را سرودنی‌
همانا زود است افکنیم بر تو گفتاری سنگین‌
همانا پیدایش شب پررنج‌تر است و استوارتر است در گفتار
همانا تو را است در روز شناوریی دراز (بلند)
و یاد کن نام پروردگار خویش را و به سویش گرای گرائیدنی‌
پروردگار خاور و باختر نیست خدائی جز او پس برگیرش وکیل‌
و شکیبا شو بر آنچه گویند و دوری گزین از ایشان دوری‌جستنی نکو
و بهل مرا با تکذیب‌کنندگان دارندگان نعمت و مهلتشان ده اندکی‌
همانا نزد ماست شکنجه‌هائی و دوزخی‌
و خوراکی گلوگیر و عذابی دردناک‌
روزی که بلرزد زمین و کوه‌ها و بگردند کوه‌ها پشته‌ای پاشیده (پراکنده)
همانا فرستادیم بر شما پیمبری که گواه است بر شما چنانکه فرستادیم بسوی فرعون پیمبری‌
پس عصیان کرد فرعون پیمبر را پس گرفتیمش گرفتنی سخت‌
پس چگونه پرهیزید اگر کفر ورزید روزی را که بگرداند کودکان را پیر
آسمان است شکافته بدان بوده است وعده شدنی‌
همانا این است یادآوردنی تا هر که خواهد گیرد بسوی پروردگار خویش راهی‌
همانا پروردگار تو داند که برمی‌خیزی کمتر از دو ثلث شب را و نیمی از آن و سه یک از آن را و گروهی از آنان که با تو هستند خدا است اندازه‌دهنده (مقدرکننده) شب و روز دانست که هرگز فرا نگیریدش پس توبه کرد بر شما پس بخوانید هر چه دست به هم دهد از قرآن دانست بزودی باشد از شما بیمارانی و دیگرانی که بگردند در زمین در پی فضل خدا و دیگرانی که پیکار کنند در راه خدا پس بخوانید آنچه فراهم شود از آن و بپای دارید نماز را و بدهید زکات را و وام دهید خدا را وامی نکو و آنچه پیش فرستید برای خویش از نیکی بیابیدش نزد خدا بهتر و بزرگتر به پاداش و آمرزش خواهید از خدا که خدا است همانا آمرزنده مهربان‌
