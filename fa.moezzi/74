ای به جامه خواب‌رفته‌
بپای شو پس بترسان‌
و پروردگار خویش را بزرگ شمر
و جامه‌های خویش را پاک ساز
و چرک را دوری گزین‌
و منّت منه که فزونی جوئی‌
و برای پروردگار خویش بشکیب‌
پس گاهی که دمیده شد در صور
آن است آن روز روزی دشوار
بر کافران ناهموار
بهل مرا با آنکه آفریدم تنها
و نهادم برایش مالی پهناور
و پسرانی گواهان‌
و آماده کردم برایش آمادگی‌
سپس امید دارد که بیفزایم‌
نه چنین است همانا او است آیتهای ما را دشمن‌
زود است رسانمش به عذابی سخت‌
همانا او اندیشید و سنجید
پس کشته شود چگونه سنجید
سپس کشته شود چگونه سنجید
پس نگریست‌
پس چهره دژم ساخت و روی در هم کشید
پس پشت کرد و کبر ورزید
پس گفت نیست این جز جادوئی که رسد
نیست این جز گفتار بشر
زود است چشانیمش دوزخ‌
و ندانی تو چیست دوزخ‌
نه به جای گذارد و نه فروهلد
دگرگون سازد پوست را
بر آن است نوزده تن‌
و نگردانیدیم یاران آتش را مگر فرشتگانی و نگردانیدیم شمار آنان را جز آزمایشی برای آنان که کفر ورزیدند تا یقین رسانند آنان که داده شدند کتاب را و بیفزایند آنان که ایمان آوردند ایمانی و دودل نکردند آنان که داده شدند کتاب را و مؤمنان و تا گویند آنان که در دلهاشان بیماری است و کافران چه چیز خواست خدا بدین مثَل چنین گمراه سازد خدا هر که را که خواهد و رهبری کند هر که را که خواهد و نداند لشگرهای پروردگارت را جز او و نیست آن جز یادآوریی برای بشر
نه چنین است سوگند به ماه‌
و شب گاهی که روی برتابد
و بامداد گاهی که رخ گشاید
که آن است همانا یکی از گرانها
ترساننده برای بشر
برای هر که بخواهد از شما پیش رود یا پس آید
هر کس (هر جان) بدانچه فراهم کرد گروگان است‌
مگر یاران راست‌
در باغهائی پرسش کنند
از گنهکاران‌
که چه چیز شما را درآورد به دوزخ‌
گویند نبودیم از نمازگزاران‌
و نبودیم بخورانیم به ناتوان‌
و بودیم فرو می‌رفتیم با فروروندگان‌
و بودیم تکذیب می‌کردیم به روز دین‌
تا بیامد ما را یقین‌
پس سود ندهدشان شفاعت شفاعتگران‌
پس چه شودشان که از یاد آوردند روی گردانان‌
گوئیا آنانند خران رمنده‌
که گریخته‌اند از شیری ژیان‌
بلکه خواهد هر مردی از ایشان که داده شود نامه‌هائی گشاده (پهناور)
نه چنین است بلکه بیم ندارند آخرت را
نه چنین است همانا آن یادآوریی است‌
که هر که خواهد یاد آوردش‌
و یادآور نشوند جز آنکه بخواهد خدا اوست اهل پرهیزکاری و اهل آمرزیدن‌
