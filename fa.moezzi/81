گاهی که خورشید بی‌فروغ گردد
و گاهی که ستارگان تیره شوند
و گاهی که کوه‌ها رانده شوند
و گاهی که اشتران آبستن (یا آبستنان) رها کرده شوند
و گاهی که وحشیان گردآورده شوند
و گاهی که دریاها به هم آمیخته شوند
و گاهی که نفوس جفت کرده شوند
و گاهی که گورشده پرسیده شود
به کدام گناه کشته شد
و گاهی که نامه‌ها گشوده شود
و گاهی که آسمان برکنده شود
و گاهی که دوزخ افروخته شود
و گاهی که بهشت آماده (یا نزدیک) شود
بداند هر کسی آنچه احضار کرده است‌
پس سوگند نیارم به فروروندگان‌
روندگان نهان‌شدگان‌
و شب‌گاهی که تیرگیش پشت کند
و بامدادگاهی که بدرخشد
که آن است همانا گفتار فرستاده گرامی‌
توانگری نزد خداوند عرش ارجمند (یا سخن روائی)
فرمانروائی آنجا امینی‌
و نیست یار شما دیوانه‌
و هر آینه بدیدش در اُفقی آشکار
و نیست او بر ناپیدا بخیل‌
و نیست آن سخن شیطان رانده‌شده‌
پس کجا می‌روید
نیست آن جز یادآوریی برای جهانیان‌
برای آنکه خواهد از شما که راستی گزیند (یا پایداری کند)
و نخواهید جز آنکه بخواهد خدا پروردگار جهانیان‌
