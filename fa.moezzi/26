طسم‌
این است آیتهای کتاب روشن‌
شاید ببازی تو جان خویش را چرا نیستند مؤمنان‌
اگر بخواهیم بفرستیم بر ایشان آیتی از آسمان پس بگردد گردنهاشان پیش آن فروتنان‌
و نیایدشان یادآوریی از خدای مهربان نوینی مگر آنکه باشند از آن روگردانان‌
همانا تکذیب کردند پس زود هست بیایدشان داستانهای آنچه بودند بدان استهزاکنان‌
آیا ننگرند بسوی زمین چه فراوان رویانیدیم در آن از هر جفتی گرامی‌
در این است هر آینه آیتی و نیستند بیشترشان ایمان‌آرندگان‌
و همانا پروردگار تو است عزّتمند مهربان‌
هنگامی که خواند پروردگار تو موسی را که برو به نزد گروه ستمگران‌
قوم فرعون چرا پرهیزکاری نکنند
گفت پروردگارا ترسم تکذیبم کنند
و تنگ شود سینه‌ام و روان نگردد زبانم پس بفرست بسوی هارون‌
و ایشان را است بر من گناهی و ترسم مرا بکشند
گفت نه چنین است بروید شما هر دو به آیتهای ما که مائیم با شما شنوندگان‌
پس درآئید بر فرعون و بگوئید مائیم فرستاده پروردگار جهانیان‌
که بفرست با ما بنی‌اسرائیل را
گفت آیا نپروریدمت نزد ما به نوزادی و ماندی نزد ما از عمر خویش سالیانی‌
و کردی کارت را آن را که کردی و بودی از ناسپاسان‌
گفت کردمش آن هنگام و بودم من از گمراهان‌
پس گریختم از شما گاهی که ترسیدمتان پس بخشید مرا پروردگار من فرمانی و گردانیدم از پیمبران‌
و این نعمتی است که منّتش را بر من نهی که بنده گرفتی بنی‌اسرائیل را
گفت فرعون و چیست پروردگار جهانیان‌
گفت پروردگار آسمانها و زمین و آنچه میان آنها است اگر هستید یقین‌دارندگان‌
گفت بدانان که در پیرامونش بودند آیا نمی‌شنوید
گفت پروردگار شما و پروردگار پدران شما پیشینیان‌
گفت همانا پیمبر شما که فرستاده شده است بسوی شما هر آینه او است دیوانه‌
گفت پروردگار خاور و باختر و آنچه میان آنها است اگر هستید خردمندان‌
گفت اگر بگرفتی خدائی جز من هر آینه بگردانمت از زندانیان‌
گفت و اگر چه بیارمت چیزی آشکار
گفت پس بیارش اگر هستی از راستگویان‌
پس افکند چوبدست خود را ناگهان آن است اژدری نمایان‌
و برآورد دست خود را ناگهان آن است پرتوی برای بینندگان‌
گفت بدان گروه که در گردش بودند همانا این است جادوگری دانشمند
خواهد برون کند شما را از سرزمین شما به جادوی خویش تا چه فرمان دهید
گفتند نگهدار او و برادرش را و بفرست در شهرستانها گردآورندگان‌
تا بیارندت بهر جادوگری دانشمند
پس گرد آورده شدند جادوگران برای وعده‌گاه روزی شناخته‌
و گفته شد به مردم آیا شمائید گردآیندگان‌
شاید پیروی کنیم جادوگران را اگر بودند پیروزمندان‌
پس هنگامی که آمدند جادوگران گفتند به فرعون آیا ما را است مزدی اگر شدیم پیروزمندان‌
گفت آری و همانا شمائید در آن هنگام از نزدیکان‌
گفت بدیشان موسی بیفکنید آنچه را شمائید افکنندگان‌
پس بیفکندند ریسمانها و چوبهای خود را و گفتند به فَر فرعون مائیم همانا پیروزمندان‌
پس افکند موسی چوبدست خویش را ناگهان فروبرد آنچه را به دروغ آوردند
پس بیفتادند جادوگران سجده‌کنان‌
گفتند ایمان آوردیم به پروردگار جهانیان‌
پروردگار موسی و هارون‌
گفت ایمان آوردید بدو پیش از آنکه دستورتان دهم همانا او بزرگ شما است که آموخت به شما جادوگری را پس زود است بدانید همانا سخت ببرّم دستها و پایهای شما را از برابر و هر آینه به دارتان کشم همگی‌
گفتند نیست باکی مائیم بسوی پروردگار خویش بازگشتگان‌
همانا امیدواریم بیامرزد برای ما پروردگار ما گناهان ما را که بودیم نخستین ایمان‌آرندگان‌
و وحی کردیم به موسی که شبانه بر بندگانم را همانا شمائید پیروی شدگان‌
پس فرستاد فرعون در شهرستانها گردآرندگان‌
که اینانند همانا گروهی اندک‌
و همانا ایشانند بر ما خشم‌آرندگان‌
و هر آینه مائیم همگی بیمناکان‌
پس برون راندیمشان از باغها و چشمه‌سارها
و گنجها و جایگاهی گرامی‌
بدینسان و ارث دادیمش به بنی‌اسرائیل‌
پس از پی ایشان بیامدند به هنگام خورشید تابان‌
تا گاهی که نمودار شدند (دیدار کردند) دو گروه گفتند یاران موسی که مائیم دریافتگان‌
گفت نچنین است همانا با من است پروردگارم زود است رهبریم کند
پس وحی کردیم به موسی که بزن چوبدست خود را به دریا پس بشکافت و شد هر دیواری چون کوهی بزرگ‌
و جای دادیم در آنجا دگران را
و رهانیدیم موسی و آنان را که با او بودند همگی‌
سپس به دریا فروبردیم دگران را
همانا در این است آیتی و نیستند بیشترشان ایمان آرندگان‌
و همانا پروردگار تو است هرآینه عزّتمند مهربان‌
و بخوان بر ایشان داستان ابراهیم را
هنگامی که گفت به پدر خویش و قومش چه می‌پرستید
گفتند می‌پرستیم بتانی را پس می‌باشیم پیرامون آنها گردآمدگان‌
گفت آیا می‌شنوند شما را گاهی که می‌خوانید
یا سودتان بخشند یا آیان رسانند
گفتند بلکه یافتیم پدران خود را چنین می‌کردند
گفت آیا دیدید آنچه را بودید می‌پرستیدید
شما و پدران شما پیشتران‌
که ایشان مرا دشمنند مگر پروردگار جهانیان‌
آنکه مرا آفرید پس رهبریم کند
و آنکه بخوراندم و بنوشاندم‌
و گاهی که بیمار شوم پس او بهبودیم دهد
و آنکه بمیراندم سپس زنده سازدم‌
و آنکه امیدوارم که بیامرزد برای من گناهم را روز دین‌
پروردگارا ارزانی دار مرا حُکمی و برسانم به شایستگان‌
و قرار ده برای من زبان راستی در آخران‌
و بگردانم از ارث‌برندگان بهشت نعمتها
و بیامرز برای پدرم که او بود همانا از گمراهان‌
و خوارم نکن روزی که برانگیخته شوند
روزی که سود ندهد مال و نه فرزندان‌
مگر آنکه بیاید خدا را با دلی درست‌
و آماده شد بهشت برای پرهیزکاران‌
و پدید آورده شد دوزخ برای گمراهان‌
و گفته شد بدیشان کجا بودید می‌پرستیدید
جز خدا را آیا یاری کنند شما را یا یاری جویند
پس به روی افکنده شدند در آن ایشان و گمراهان‌
و سپاه‌های ابلیس همگان‌
گفتند و ستیزه می‌کردند در آن‌
سوگند به خدا همانا بودیم ما در گمراهی آشکار
هنگامی که یکسان داشتیم شما را با پروردگار جهانیان‌
و گمراه نکردند ما را مگر گنهکاران‌
پس نیست ما را شفاعت‌گرانی‌
و نه دوستی مهربان‌
کاش ما را بازگشتی بودی تا می‌شدیم از مؤمنان‌
همانا در این است آیتی و نیستند بیشتر ایشان ایمان‌آرندگان‌
و همانا پروردگار تو او است عزّتمند مهربان‌
تکذیب کردند قوم نوح فرستادگان را
هنگامی که گفت بدیشان برادرشان نوح چرا پرهیزکاری نکنید
همانا منم برای شما فرستاده‌ای امین‌
پس بترسید خدا را و مرا فرمان برید
و نپرسمتان بر آن مزدی نیست مزد من جز بر پروردگار جهانیان‌
پس بترسید خدا را و مرا فرمان برید
گفتند آیا ایمان آوریم برایت و پیرویت کردند فرومایگان‌
گفت چه دانائی است مرا بدانچه بودند می‌کردند
نیست حسابشان جز بر پروردگار من اگر دریابید
و نیستم من دورکننده مؤمنان‌
نیستم من جز ترساننده آشکار
گفتند اگر دست برنداری ای نوح هرآینه بشوی از سنگسارشدگان‌
گفت پروردگارا همانا قومم تکذیبم کردند
پس بگشای میان من و ایشان گشایشی و برهانم و آنان را که با منند از مؤمنان‌
پس رهانیدیمش و آنان که با او بودند در کشتی پرشده‌ای‌
سپس غرق کردیم پس از این بازماندگان را
همانا در این است آیتی و نیستند بیشترشان مؤمنان‌
و همانا پروردگار تو است عزّتمند مهربان‌
تکذیب کردند عاد فرستادگان را
هنگامی که گفت بدیشان برادرشان هود چرا پرهیزکاری نکنید
همانا منم برای شما فرستاده امین‌
پس بترسید از خدا و مرا فرمان برید
و نپرسمتان بر آن پاداشی نیست مزدم مگر بر پروردگار جهانیان‌
آیا بنیاد می‌نهید به هر پشته‌ای نشانی بیهده بازی کنید
و برگیرید کوشکهائی شاید شما جاودان مانید
و هر گاه خشمگین شوید خشمگین شوید ستمگرانه‌
پس بترسید خدا را و مرا فرمان برید
و بترسید آن را که یاری کرده است شما را بدانچه می‌دانید
کمک کرده است شما را به دامها و فرزندان‌
و باغها و چشمه‌سارها
همانا می‌ترسم بر شما از عذاب روزی بزرگ‌
گفتند یکسان است بر ما چه اندرز دهی یا نباشی از اندرزگویان‌
نیست این مگر این خوی پیشینیان‌
و نیستیم ما عذاب‌شدگان‌
پس تکذیبش کردند پس نابودشان ساختیم همانا در این است آیتی و نیستند بیشترشان مؤمنان‌
و همانا پروردگار تو است عزّتمند مهربان‌
تکذیب کردند ثمود فرستادگان را
هنگامی که گفت بدیشان برادرشان صالح چرا پرهیز نکنید
همانا منم برای شما فرستاده امین‌
پس پرهیز کنید خدا را و مرا فرمان برید
و پرسش نکنم شما را بر آن مزدی نیست مزد من مگر بر پروردگار جهانیان‌
آیا رها می‌شوید در آنچه اینجا است آرمیدگان‌
در باغها و چشمه‌سارها
و کشتزارها و نخلستانهائی که شکوفه آنها است رسیده (یا گوارا)
و می‌تراشید از کوه‌ها خانه‌هائی کامرانان‌
پس بترسید خدا را و فرمانم برید
و اطاعت نکنید از دستور اسراف‌کنندگان‌
آنان که تبهکاری کنند در زمین و درست کاری نکنند (اصلاح نکنند)
گفتند جز این نیست که توئی از جادوشدگان‌
نیستی تو جز بشری همانند ما پس بیاور آیتی اگر هستی از راستگویان‌
گفت این است اشتری برای آن آبشخوری و برای شما است آبشخور روزی دانسته‌
و نگردید گردش به بدی که بگیرد شما را شکنجه روزی بزرگ‌
پس پی کردندش پس بامداد کردند پشیمانان‌
پس گرفت ایشان را عذاب همانا در این است آیتی و نیستند بیشترشان ایمان آرندگان‌
و همانا پروردگار تو او است عزّتمند مهربان‌
تکذیب کردند قوم لوط فرستادگان را
گاهی که گفت بدیشان برادرشان لوط چرا پرهیزکاری نکنید
همانا منم برای شما فرستاده امین‌
پس بترسید خدا را و مرا فرمان برید
و نپرسم شما را بر آن پاداشی نیست مزد من مگر بر پروردگار جهانیان‌
آیا درآمیزید با نران از جهانیان‌
و می‌گذارید آنچه را آفریده است برای شما پروردگار شما از همسران خویش بلکه شمائید گروهی تجاوزگران‌
گفتند اگر بس نکنی ای لوط همانا شوی از برون‌راندگان‌
گفت همانا منم کار شما را از رهاکنندگان‌
پروردگارا برهان مرا و خاندانم را از آنچه می‌کنند
پس نجاتش دادیم و خاندانش را همگی‌
مگر پیرزنی در گذشتگان‌
پس نگونسار کردیم دگران را
و باریدیم بر آنان بارانی پس چه زشت است باران بیم‌دادگان‌
همانا در این است آیتی و نیستند بیشترشان ایمان‌آرندگان‌
و همانا پروردگار تو است عزّتمند مهربان‌
تکذیب کردند یاران ایکه فرستادگان را
هنگامی که گفت بدیشان شعیب چرا پرهیزکاری نکنید
همانا منم شما را فرستاده‌ای امین‌
پس بترسید خدا را و فرمانم برید
و نپرسم شما را بر آن مزدی نیست مزد من مگر بر پروردگار جهانیان‌
تمام دهید پیمانه را و نباشید از کم‌دهندگان‌
و بسنجید با سنگ (ترازوی) راست‌
و کم ندهید به مردم چیزهای ایشان را و نکوشید در زمین تباه‌کنندگان‌
و بترسید آن را که آفرید شما را و آفریدگان پیشینیان‌
گفتند جز این نیست که توئی از جادوشدگان‌
و نیستی تو مگر بشری مانند ما و همانا پنداریمت از دروغگویان‌
پس بیفکن بر ما پاره‌هائی از آسمان اگر هستی از راستگویان‌
گفت پروردگار من داناتر است بدانچه می‌کنید
پس تکذیبش کردند پس بگرفتشان عذاب روز ظلّه (سایبان) که بوده است آن عذاب روزی بزرگ‌
همانا در این است آیتی و نیستند بیشتر ایشان مؤمنان‌
و همانا پروردگار تو است عزّتمند مهربان‌
و همانا آن است فرودآوردن پروردگار جهانیان‌
فرود آوردش روح الأمین‌
بر دل تو تا باشی از ترسانندگان‌
به زبان عربی آشکار
و همانا آن است در کتب پیشینیان‌
آیا نیست برای ایشان آیتی که بدانندش دانشمندان بنی‌اسرائیل‌
و اگر می‌فرستادیمش بر یکی از گنگ‌زبانان‌
پس می‌خواندش بر ایشان نبودند بدان ایمان‌آرندگان‌
بدینسان راهش دادیم در دلهای گنهکاران‌
که ایمان نیارند بدان تا ببینند عذاب دردناک را
که بیایدشان ناگاه و ایشان ندانند
پس گویند آیا مائیم مهلت‌دادگان‌
آیا به عذاب ما می‌شتابند
آیا دیده باشی که اگر کامروا گردانیمشان سالیانی‌
پس بیایدشان آنچه وعده داده می‌شوند
بی نیاز نکند از ایشان آنچه بودند بهره‌ور می‌شدند
و نابود نساختیم شهری را مگر برای آن بود ترسانندگانی‌
یادآوردنی است و نیستیم ما ستمکاران‌
و فرود نیاوردندش شیاطین‌
و نسزد ایشان را و نتوانند
همانا ایشانند از شنیدن دورماندگان‌
پس نخوان با خدا خدائی دیگر را که باشی از عذاب‌شدگان‌
و بترسان خویشاوندان خویش را نزدیکان‌
و فرود کن بال خود را برای هر که پیرویت کند از مؤمنان‌
پس اگر عصیانت کردند بگو من بیزارم از آنچه می‌کنید
و توکّل کن بر خدای عزّتمند مهربان‌
آنکه می‌بیندت گاهی که بپا می‌شوی‌
و گردش تو را در سجده‌کنندگان‌
که او است همانا شنوای دانا
آیا آگهیتان دهم که بر که فرود می‌آیند شیاطین‌
فرود آیند بر هر دروغ‌پرداز گنهباری‌
که فرادهند گوش را و بیشتر ایشانند دروغگویان‌
و شاعران و پیروی کنند گمراهان‌
آیا نبینی که ایشانند در هر بیغوله‌ای سرگردان‌
و آنکه گویند آنچه را نکنند
مگر آنان که ایمان آوردند و کردار شایسته کردند و یاد کردند خدا را بسیار و یاری جستند پس از آن که ستم شدند و زود است بدانند آنان که ستم کردند چه بازگشتگاهی بازمی‌گردند
