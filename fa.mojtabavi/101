آن كوبنده- يا آن روز كوبنده-،
چيست آن كوبنده؟
و چه دانى تو كه چيست آن كوبنده؟
روزى كه مردمان همچون پروانگان پراكنده باشند
و كوه‌ها مانند پشم رنگين زده‌شده.
پس هر كه ترازوى كردارش سنگين باشد- كارهاى با ارزش داشته باشد-،
پس او در زندگانى پسنديده و خوشايندى است.
و اما هر كه ترازوى كردارش سبك باشد- كار شايسته نداشته باشد-،
پس جايگاه او دوزخ است- كه در آن سرنگون شود-.
و تو چه دانى كه آن چيست؟
آتشى است سخت سوزنده.
