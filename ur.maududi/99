جب زمین اپنی پوری شدت کے ساتھ ہلا ڈالی جائے گی
اور زمین اپنے اندر کے سارے بوجھ نکال کر باہر ڈال دے گی
اور انسان کہے گا کہ یہ اِس کو کیا ہو رہا ہے
اُس روز وہ اپنے (اوپر گزرے ہوئے) حالات بیان کرے گی
کیونکہ تیرے رب نے اُسے (ایساکرنے کا) حکم دیا ہوگا
اُس روز لوگ متفرق حالت میں پلٹیں گے تاکہ اُن کے اعمال اُن کو دکھائے جائیں
پھر جس نے ذرہ برابر نیکی کی ہوگی وہ اس کو دیکھ لے گا
اور جس نے ذرہ برابر بدی کی ہوگی وہ اس کو دیکھ لے گا
